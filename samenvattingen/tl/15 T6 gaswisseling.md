**15 T6 gaswisseling**

**Feit 1**

Je moet het verband tussen de lichaamsgrootte van een dier en de wijze van gaswisseling kunnen beschrijven.

\-	Hoe groter een organisme is, des te kleiner is in verhouding het oppervlak van het lichaam.

\-	Veel kleine dieren hebben geen speciale gaswisselingsorganen.

`	`-	Bij deze dieren vindt gaswisseling plaats via het lichaamsoppervlak.

`	`-	Bij eencellige dieren vindt gaswisseling plaats via het celmembraan.

\-	Grote dieren hebben speciale gaswisselingsorganen.

`	`-	Bij veel grote dieren is het lichaamsoppervlak (de huid) ondoorlaatbaar voor gassen.

`	`-	Gaswisseling vindt plaats in tracheeën, kieuwen of longen.

**Feit 2**

Je moet kunnen beschrijven hoe de gaswisseling plaatsvindt bij insecten en bij gewervelde dieren.

\-	Insecten: gaswisseling in tracheeën.

`	`-	Tracheeën: sterk vertakte luchtbuizen door het hele lichaam.

`	`-	De vertakkingen van de tracheeën eindigen overal in het lichaam. Het bloed vervult geen functie bij het transport van gassen.

`	`-	Stigma's: de openingen van de tracheeën.

`	`-	Insecten verversen de lucht in de tracheeën door pompende bewegingen met het achterlijf.

\-	Vissen: gaswisseling in kieuwen.

`	`-	Kieuwdeksels: bedekken de kieuwholten met daarin de kieuwen.

`	`-	Kieuwbogen met kieuwplaatjes.

`	`-	In de kieuwplaatjes liggen veel fijne bloedvaatjes.

`	`-	Vissen verversen het water in de kieuwholten door via de bek en de kieuwdeksels voortdurend water langs de kieuwen te laten stromen.

\-	Amfibieën.

`	`-	Jonge amfibieën: gaswisseling in kieuwen en via de huid.

`	`-	Volwassen amfibieën: gaswisseling in longen en via de huid.

\-	Reptielen, vogels en zoogdieren: gaswisseling in longen.

`	`-	De longen van zoogdieren zijn ingewikkelder gebouwd dan die van reptielen.

**Feit 3**

Je moet de verschillen tussen ingeademde en uitgeademde lucht kunnen noemen.

Ingeademde lucht

\-	79 procent stikstof

\-	20 procent zuurstof

\-	1 procent edelgassen

\-	0,04 procent koolstofdioxide

\-	maakt kalkwater niet troebel

\-	bevat weinig waterdamp

\-	temperatuur meestal lager dan 32 graden C

Uitgeademde lucht

\-	79 procent stikstof

\- 16 procent zuurstof

\- 1 procent edelgassen

\- 4 procent koolstofdioxide

\- maakt kalkwater wel troebel

\- bevat veel waterdamp

\-	temperatuur ca. 32 graden C

**Feit 4**

Je moet de delen van het ademhalingsstelsel van de mens kunnen noemen met hun kenmerken en functies.

\-	Neusholte.

`	`-	Neusharen houden grove stofdeeltjes tegen.

`	`-	De neusholte is bekleed met neusslijmvlies (met slijmproducerende cellen en trilhaarcellen).

`	`-	Functie slijm: hieraan blijven fijne stofdeeltjes en ziekteverwekkers kleven.

`	`-	Functie trilharen: verplaatsen van het slijm naar de keelholte.

`	`-	Het bloed in de bloedvaten in het neusslijmvlies verwarmt de binnenstromende lucht.

`	`-	Het neusslijmvlies en het traanvocht maken de binnenstromende lucht vochtig.

`	`-	Het reukzintuig keurt de binnenstromende lucht.

\-	Mondholte.

`	`-	De binnenstromende lucht wordt minder verwarmd, minder vochtig gemaakt en minder gezuiverd dan in de neusholte. Ook wordt de lucht niet gekeurd.

\-	Keelholte met huig en strotklepje.

`	`-	Als je ademhaalt, staan de huig en het strotklepje open.

`		`Lucht kan dan van de neusholte naar de luchtpijp en omgekeerd.

`	`-	Als je slikt, sluit de huig de neusholte af. Het strotklepje sluit dan de luchtpijp af.

`	`-	Voedsel kan dan van de mondholte in de slokdarm terechtkomen.

`	`-	Als je je verslikt, staan de huig en het strotklepje open.

`		`Voedsel kan dan van de mondholte in de neusholte en in de luchtpijp terechtkomen (je gaat dan hoesten).

\-	Strottenhoofd.

`	`-	Hierin bevinden zich de stembanden.

\-	Luchtpijp.

`	`-	Aan de binnenkant bekleed met slijmvlies (met slijmproducerende cellen en trilhaarcellen).

`	`-	De wand is verstevigd door hoefijzervormige kraakbeenringen.

`		`Functie: openhouden van de luchtpijp.

\-	Bronchiën met vertakkingen.

`	`-	Aan de binnenkant bekleed met slijmvlies (met slijmproducerende cellen en trilhaarcellen).

`	`-	De wand van de bronchiën bevat kraakbeenringen. De wand van de fijnste vertakkingen bevat spierweefsel.

\-	Longblaasjes met longhaarvaten.

`	`-	Zuurstof wordt vanuit de lucht in de longblaasjes opgenomen in het bloed in de longhaarvaten.

`	`-	Koolstofdioxide wordt vanuit het bloed in de longhaarvaten afgegeven aan de lucht in de longblaasjes.

`	`-	De gaswisseling in de longen kan snel plaatsvinden, doordat de longblaasjes en de longhaarvaten een dunne wand hebben en doordat alle longblaasjes samen een groot oppervlak hebben.

**Feit 5**

Je moet kunnen beschrijven hoe ribademhaling en hoe middenrifademhaling  plaatsvinden. Ook moet je kunnen omschrijven wat hoesten en hikken is.

\-	Ventilatiebewegingen bij ribademhaling (borstademhaling).

`	`-	Inademing: bepaalde tussenribspieren trekken de ribben en het borstbeen omhoog en naar voren.

`	`-	Rustige uitademing: de tussenribspieren ontspannen zich. De ribben en het borstbeen zakken door hun gewicht weer omlaag en terug.

`	`-	Diepe uitademing: andere tussenribspieren trekken de ribben en het borstbeen verder omlaag.

\-	Ventilatiebewegingen bij middenrifademhaling (buikademhaling).

`	`-	Inademing: de middenrifspieren trekken het middenrif omlaag. Door de verhoogde druk in de buikholte gaat de buikwand naar voren.

`	`-	Rustige uitademing: de middenrifspieren ontspannen zich. Door de druk in de buikholte wordt het middenrif weer omhooggedrukt.

`	`-	Diepe uitademing: buikspieren trekken zich samen en drukken de organen in de buik naar binnen. Hierdoor wordt het middenrif verder omhooggedrukt.

\-	Bij gewone ademhaling vinden ribademhaling en middenrifademhaling beide plaats.

`	`-	Volgorde bij inademen.

`	`1. De ribben en het borstbeen bewegen omhoog en naar voren; het middenrif beweegt omlaag (en de buikwand naar voren).

`	`2. De borstholte wordt groter.

`	`3. Het longvolume wordt groter.

`	`4. Lucht stroomt naar binnen.

`	`-	Volgorde bij uitademen.

`	`1. De ribben en het borstbeen bewegen omlaag en terug; het middenrif beweegt omhoog (en de buikwand terug).

`	`2. De borstholte wordt kleiner.

`	`3. Het longvolume wordt kleiner.

`	`4. Lucht stroomt naar buiten.

\-	Hoesten: door een plotselinge, krachtige uitademing wordt slijm of voedsel uit de luchtwegen verwijderd.

\-	Hikken: krampachtige samentrekkingen van de middenrifspieren.

`	`-	Bij hikken stroomt lucht de longen in.

**Feit 6**

Je moet kunnen omschrijven wat er aan de hand is bij CARA en bij hooikoorts. Ook moet je de schadelijke effecten van roken kunnen beschrijven.

\-	CARA is een verzamelnaam voor astma, bronchitis en longemfyseem.

`	`-	De verschijnselen van deze ziekten lijken sterk op elkaar benauwdheid en veel hoesten.

`	`-	Bij astma trekt het spierweefsel in de wand van de fijnste vertakkingen van de bronchiën zich onbewust samen. Vaak is ook het slijmvlies in deze vertakkingen verdikt.

`	`-	Bij bronchitis zijn de luchtpijp, de bronchiën of de vertakkingen van de bronchiën ontstoken.

`	`-	Bij longemfyseem zijn de fijnste vertakkingen van de bronchiën en de longblaasjes minder elastisch geworden.

`	`-	CARA-patiënten zijn erg gevoelig voor stofdeeltjes in de lucht (bijv bij smog). Ze moeten rokerige en stoffige ruimtes en contact met dieren vermijden.

\-	Hooikoorts: een allergie voor stuifmeelkorrels of schimmelsporen.

`	`-	Allergie: een overgevoeligheid voor een of meer stoffen. Als het lichaam in aanraking komt met deze stoffen, ontstaan allergische reacties.

`	`-	Allergische reacties bij hooikoorts: een brandend of jeukend gevoel in ogen, neus of keel, veel niezen, soms ontstoken slijmvliezen.

\-	Sigarettenrook is een mengsel van gassen en fijne teerdruppeltjes.

`	`-	Een van deze gassen is koolstofmono-oxide. Door koolstofmono-oxide kan het bloed minder zuurstof vervoeren.

`	`-	De fijne teerdruppeltjes bevatten verschillende kankerverwekkende stoffen (o.a. nicotine).

`	`-	De fijne teerdruppeltjes vormen een laagje aan de binnenwand van de longblaasjes, waardoor de gaswisseling in de longen minder goed kan plaatsvinden.

