# **THEMA 5 Regeling SAMENVATTING**


## doelstelling 1 basisstof 1
```
Je kunt de delen en de functies van het zenuwstelsel
noemen.
```
- Delen van het zenuwstelsel:
- het centrale zenuwstelsel: grote hersenen,
    kleine hersenen, hersenstam en ruggenmerg;
- zenuwen.
- Functies van het zenuwstelsel:
	- Verwerken van impulsen (een soort elektrische
    signalen). Impulsen ontstaan in zintuigcellen
    onder invloed van prikkels (bijv. geuren).
	- De werking regelen van spieren en klieren.

## doelstelling 2 basisstof 2
```
Je kunt in een afbeelding van een zenuwcel de delen
benoemen.
```
- Bouw van een zenuwcel:
	- cellichaam met celkern;
	- uitlopers die impulsen naar het cellichaam toe
	    geleiden;
	- uitlopers die impulsen van het cellichaam af
	    geleiden.

## doelstelling 3 basisstof 2
```
Je kunt drie typen zenuwcellen noemen met hun
functies en kenmerken.
```
- Gevoelszenuwcellen.
	- Functie: impulsen geleiden van zintuigen naar
	    het centrale zenuwstelsel.
	- De cellichamen liggen vlak bij het centrale
	    zenuwstelsel.
	- Ze hebben één lange uitloper die impulsen
	    naar het cellichaam toe geleidt.
- Bewegingszenuwcellen.
	- Functie: impulsen geleiden van het centrale
	    zenuwstelsel naar spieren of klieren.
	- De cellichamen liggen in het centrale
	    zenuwstelsel.
	- Ze hebben één lange uitloper die impulsen van
	    het cellichaam af geleidt.
- Schakelcellen.
	- Functie: impulsen geleiden binnen het centrale
	    zenuwstelsel (o.a. van gevoelszenuwcellen
	    naar bewegingszenuwcellen).
	- Ze liggen in hun geheel in het centrale
	    zenuwstelsel (in grote hersenen, kleine
	    hersenen, hersenstam en ruggenmerg).

## doelstelling 4 basisstof 2

```
Je kunt omschrijven wat een zenuw is en je kunt drie
typen zenuwen noemen met hun kenmerken.
```
- Zenuw: een bundel uitlopers van zenuwcellen,
    omgeven door een laag bindweefsel (een stevige
    laag die zorgt voor bescherming).
	- Elke uitloper is omgeven door een isolerend
	    laagje.
	- Zenuwen verbinden het centrale zenuwstelsel met
	    alle lichaamsdelen.
- Typen zenuwen:
- Gevoelszenuwen bevatten alleen uitlopers van
	    gevoelszenuwcellen.
	- Bewegingszenuwen bevatten alleen uitlopers
	    van bewegingszenuwcellen.
	- Gemengde zenuwen bevatten uitlopers
	    van gevoelszenuwcellen en van
	    bewegingszenuwcellen.

## doelstelling 5 basisstof 3

```
Je kunt de delen van het ruggenmerg noemen met
hun functies en kenmerken.
```
- Functie van het ruggenmerg:
	- Impulsen geleiden van zenuwen uit de romp en
	    de ledematen naar de hersenen en omgekeerd.
- Het buitenste gedeelte bestaat uit de witte stof.
- De witte stof bevat uitlopers van schakelcellen
    die van en naar de hersenen lopen.
- Het binnenste gedeelte bestaat uit de grijze stof.
- De grijze stof bevat cellichamen van
    schakelcellen en cellichamen van
    bewegingszenuwcellen.
- Aan de rugzijde komen gevoelszenuwen het
    ruggenmerg binnen.
- De cellichamen van gevoelszenuwcellen liggen
    in verdikkingen (zenuwknopen) vlak bij de
    rugzijde van het ruggenmerg.
- Aan de buikzijde verlaten bewegingszenuwen het
    ruggenmerg.

## doelstelling 6 basisstof 4

```
Je kunt de delen van de hersenen noemen met hun
functies en kenmerken.
```
- Grote hersenen. Functies:
- Impulsen die afkomstig zijn van zintuigen
    verwerken (bewuste gewaarwordingen)
    en gewilde bewegingen regelen (bewuste
    reacties).
- In hersencentra liggen de cellichamen van
    schakelcellen in groepen bij elkaar.
- In gevoelscentra worden binnenkomende
    impulsen verwerkt (bijv. in het gehoorcentrum)
    en in bewegingscentra ontstaan impulsen
    voor gewilde bewegingen (bijv. in het
    spraakcentrum). De plaats waar impulsen
    aankomen en worden verwerkt, bepaalt van
    welke prikkel je je bewust wordt.
- Kleine hersenen. Functie:
- bewegingen coördineren (o.a. het handhaven
    van het evenwicht).
- Hersenstam. Functies:
- Impulsen geleiden van het ruggenmerg naar de
    grote en kleine hersenen en omgekeerd.
- Impulsen geleiden van zenuwen in hoofd en
    hals naar de grote en de kleine hersenen en
    omgekeerd.
- Belangrijke levensfuncties aansturen
    zoals hartslag, ademhaling, bloeddruk en
    temperatuur van het lichaam.

## doelstelling 7 basisstof 4
```
Je kunt de risico’s van overmatig gebruik van
medicijnen, alcohol en drugs beschrijven.
```
- Medicijnen, alcohol, drugs en tabak beïnvloeden
    de werking van de hersenen.
- Onder invloed van deze stoffen kan de
    overdracht van impulsen worden geremd of
    gestimuleerd.
- Voor jongeren zijn de risico’s van alcohol en
    drugs veel groter dan voor volwassenen.

## doelstelling 8 basisstof 5
```
Je kunt de functies van reflexen noemen en je kunt
een reflexboog beschrijven.
```
- Reflex: een vaste, snelle, onbewuste reactie op
    een bepaalde prikkel.
- De snelheid is vaak nodig om het lichaam
    te beschermen tegen onverwachte
    beschadigingen (bijv. terugtrekreflex).
- Reflexen hebben ook een functie bij het
    handhaven van bepaalde houdingen en bij
    bewegingen van het lichaam (bijv. strekreflex).
- Reflexboog: de weg die impulsen afleggen bij een
    reflex.
- Onder invloed van prikkels ontstaan impulsen
    in zintuigcellen.
- Gevoelszenuwcellen geleiden de impulsen
    naar schakelcellen in het ruggenmerg of in de
    hersenstam.
- Schakelcellen geleiden de impulsen direct door
    naar bewegingszenuwcellen.
- Bewegingszenuwcellen geleiden de impulsen naar spiercellen of kliercellen waardoor spieren
of klieren zich samentrekken.
- Het ruggenmerg geleidt impulsen in reflexbogen
    van romp en ledematen. De hersenstam geleidt
    impulsen in reflexbogen van hoofd en hals.

## doelstelling 9 basisstof 6

```
Je kunt de bouw en functie van het hormoonstelsel
beschrijven en je kunt in een afbeelding de
belangrijkste hormoonklieren benoemen.
```
- Het hormoonstelsel bestaat uit hormoonklieren
    die hormonen produceren.
- Hormoonklieren hebben geen afvoerbuis: de
    hormonen worden afgegeven aan het bloed.
- Hormonen regelen de werking van de weefsels
    en organen die er gevoelig voor zijn.
- Hormonen zijn o.a. van invloed op de groei
    en ontwikkeling, de stofwisseling en de
    voortplanting.
- Ligging van de belangrijkste hormoonklieren.
- Hypofyse: tegen de onderkant van de hersenen
    aan, tussen de beide hersenhelften in.
- Schildklier: in de hals, voor het strottenhoofd,
    tegen de luchtpijp aan.
- Eilandjes van Langerhans: in de alvleesklier.
- Bijnieren: als kapjes op de nieren.
- Eierstokken: in de buikholte.
- Teelballen: in de balzak.

## doelstelling 10 basisstof 7

```
Je kunt de werking beschrijven van hormonen uit de
hypofyse en uit de schildklier.
```
- De hypofyse produceert groeihormoon
    en hormonen die de werking van andere
    hormoonklieren beïnvloeden.
- Groeihormoon stimuleert de groei van de
    beenderen van het skelet.
- Een hormoon uit de hypofyse stimuleert de
    productie van schildklierhormoon door de
    schildklier.
- Hormonen uit de hypofyse beïnvloeden
    de eierstokken en teelballen zodat
    geslachtshormonen en geslachtcellen worden
    geproduceerd.
- De schildklier produceert schildklierhormoon.
- Schildklierhormoon beïnvloedt de
    stofwisseling. Het stimuleert de verbranding in
    cellen en de groei en ontwikkeling.

## doelstelling 11 basisstof 8
```
Je kunt de werking beschrijven van hormonen uit de
eilandjes van Langerhans en uit de bijnieren.
```
- De eilandjes van Langerhans produceren insuline
    en glucagon.
- Insuline en glucagon houden het
    glucosegehalte van het bloed min of meer
    constant.
- Bij een hoog glucosegehalte van het bloed
    produceren de eilandjes van Langerhans veel
    insuline. Onder invloed van insuline wordt
    glucose in de lever en in spieren opgenomen
    en omgezet in glycogeen. Glycogeen wordt
    opgeslagen.
- Bij een laag glucosegehalte van het bloed
    produceren de eilandjes van Langerhans veel
    glucagon. Onder invloed van glucagon wordt
    glycogeen in de lever en in spieren omgezet in
    glucose. De glucose wordt opgenomen in het
    bloed.
- Diabetes (suikerziekte): er wordt te weinig
    insuline gevormd en/of het lichaam reageert
    niet goed genoeg meer op insuline. Hierdoor
    wordt het glucosegehalte van het bloed te
    hoog. Er wordt dan glucose uitgescheiden met
    de urine.
- De bijnieren produceren adrenaline.
- Adrenaline komt vrij bij woede, angst en schrik.
    Het heeft een snelle, kortdurende werking.
- Onder invloed van adrenaline wordt glycogeen
    in de lever en in spieren omgezet in glucose.
    De glucose wordt opgenomen in het bloed.
    Hierdoor stijgt het glucosegehalte van het
    bloed.
- Onder invloed van adrenaline versnellen de
    hartslag en de ademhaling.


