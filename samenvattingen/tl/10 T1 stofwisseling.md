**10 T1 stofwisseling**

**Feit 1**

Je moet stoffen kunnen indelen in organische stoffen en anorganische stoffen.

\-	Organische stoffen. afkomstig van organismen of van producten van organismen.

`	`-	Organische stoffen zijn energierijk.

`	`-	Bijv koolhydraten (glucose. suiker, zetmeel), vetten, eiwitten.

\-	Anorganische stoffen: komen zowel in organismen voor als in de levenloze natuur.

`	`-	Anorganische stoffen bevatten weinig energie.

`	`-	Bijv zuurstof. koolstofdioxide, water, mineralen (zouten).

**Feit 2**

Je moet de werking van enzymen kunnen beschrijven.

\-	Enzymen versnellen de reacties van stofwisselingsprocessen, zonder daar bij zelf te worden verbruikt.

`	`-	Enzymen zijn eiwitten.

`	`-	Enzymen werken specifiek: een enzym kan slechts een reactie versnellen.

\-	Enzymactiviteit: de snelheid waarmee een enzym een reactie versnelt.

`	`-	De enzymactiviteit is o.a. afhankelijk van de temperatuur en de zuurgraad (Ph).

\-	De temperatuur beïnvloedt de enzymactiviteit volgens een optimumkromme.

`	`-	Minimumtemperatuur: de laagste temperatuur waarbij een enzym nog actief is.

`		`Beneden de minimumtemperatuur is een enzym tijdelijk onwerkzaam.

`	`-	Optimumtemperatuur: de temperatuur waarbij de enzymactiviteit het grootst is.

`	`-	Maximumtemperatuur: de hoogste temperatuur waarbij een enzym actief is. Boven de maximumtemperatuur wordt een enzym voorgoed onwerkzaam.

\-	Ook de zuurgraad beïnvloedt de enzymactiviteit volgens een optimumkromme.

`	`-	Een oplossing kan zuur, neutraal of basisch zijn.

`	`-	Zuiver water heeft een neutrale zuurgraad.

**Feit 3**

Je moet het proces van fotosynthese kunnen beschrijven.

\-	Fotosynthese: koolstofdioxide en water worden omgezet in glucose en zuurstof

`	`-	Hierbij is (zon)licht nodig.

`	`-	Bij fotosynthese wordt lichtenergie vastgelegd in glucose.

`	`-	Bij fotosynthese wordt uit anorganische stoffen een energierijke! organische stof gemaakt.

`	`-	Schematisch:

koolstofdioxide + water + lichtenergie geeft: glucose + zuurstof

**Feit 4**

Je moet de voorwaarden kunnen noemen die aanwezig moeten zijn om fotosynthese te laten plaatsvinden.

\-	Licht.

`	`-	Fotosynthese kan alleen in het licht (overdag) plaatsvinden.

\-	Bladgroen.

`	`-	Fotosynthese kan alleen plaatsvinden in organismen met bladgroen (planten).

\-	Alleen in groene plantendelen (bladeren, groene stengels) kan fotosynthese plaatsvinden.

\-	Het grootste deel van de bladeren van planten bestaat uit vulweefsel met bladgroenkorrels. De opperhuidcellen en de nerven hebben geen bladgroenkorrels. De sluitcellen van de huidmondjes hebben wel bladgroenkorrels.

\-	Geschikte temperatuur.

`	`-	Als het te koud is (bijv 's winters bij strenge vorst) kan geen fotosynthese plaatsvinden.

\-	Koolstofdioxide.

`	`-	Planten nemen koolstofdioxide op uit de lucht, vooral via de huidmondjes.

\-	Water

`	`-	Planten nemen water op uit de bodem, vooral via de wortelharen.

**Feit 5**

Je moet de assimilatie bij planten kunnen beschrijven.

\-	Doel van de assimilatie: de vorming van organische stoffen waaruit een organisme bestaat.

\-	Glucose wordt gevormd bij de fotosynthese.

`	`-	De glucose die bij de fotosynthese ontstaat, wordt voor een deel verbruikt bij de verbranding in de plant.

`	`-	De glucose die niet direct bij de verbranding wordt verbruikt, wordt omgezet in andere organische stoffen.

\-	Uit glucose worden andere koolhydraten (bijv. zetmeel. suiker, cellulose) gevormd.

`	`-	Zetmeel wordt overdag tijdelijk in de bladeren oppeslagen.

`		`Zetmeel is aan te tonen met joodoplossing: joodoplossing kleurt zetmeel blauwzwart.

`	`-	Suiker wordt opgelost in water vervoerd naar alle delen van de plant.

`	`-	Cellulose komt voor in celwanden.

\-	Uit glucose samen met nitraat worden eiwitten gevormd.

`	`Nitraat is een voedingszout, dat door planten uit de bodem wordt opgenomen.

`	`-	Eiwitten komen voor in het cytoplasma van cellen en in zaden.

\-	Uit glucose worden vetten gevormd.

`	`-	Vetten komen voor in zaden.

**Feit 6**

Je moet het proces van verbranding bij organismen kunnen beschrijven.

\-	Verbranding: brandstof en zuurstof worden omgezet in koolstofdioxide en water.

`	`-	In cellen van organismen is glucose meestal de brandstof.

`	`-	Ook andere organische stoffen kunnen als brandstof dienst doen.

`	`-	Bij verbranding worden energierijke, organische stoffen omgezet in anorganische stoffen.

`	`-	Bij verbranding komt energie vrij, meestal als warmte of beweging.

`	`-	Verbranding vindt voortdurend in alle cellen plaats.

`	`-	Schematisch:

`		`glucose (brandstof) + zuurstof leveren: koolstofdioxide + water (verbrandingsproducten) + energie (warmte, beweging)

**Feit 7**

Je moet factoren kunnen noemen die van invloed zijn op de grondstofwisseling en op de verbranding in organismen.

\-	Grondstofwisseling: de stofwisseling van een organisme in rust.

`	`-	De grondstofwisseling bij mensen is o.a. afhankelijk van het geslacht, van de leeftijd en van de milieutemperatuur.

\-	Bij warmbloedige dieren is de grondstofwisseling meestal hoger dan bij koudbloedige dieren.

`	`-	Bij lage milieutemperaturen hebben warmbloedige dieren veel energie nodig om hun lichaamstemperatuur te handhaven.

`	`-	Bij lage milieutemperaturen is bij koudbloedige dieren de grondstofwisseling zo laag, dat deze dieren niet actief kunnen zijn.

\-	In een organisme vindt meer verbranding plaats, naarmate het organisme meer beweegt.

`	`-	Bij lichamelijke inspanning vindt in de spieren veel verbranding plaats.

`	`-	Hierbij komt energie niet alleen vrij in de vorm van beweging, maar ook in de vorm van warmte.

**Feit 8**

Je moet uit proefopstellingen met organismen in afgesloten ruimten kunnen afleiden, hoe het gehalte aan zuurstof en koolstofdioxide in die ruimten verandert.

\-	Bij een plant in het licht vinden fotosynthese en verbranding beide plaats.

`	`-	Bij de fotosynthese ontstaat meestal meer glucose en komt meestal meer zuurstof vrij dan bij de verbranding wordt verbruikt.

`	`-	Een plant in het licht neemt meestal koolstofdioxide op uit de lucht en geeft meestal zuurstof af aan de lucht.

\-	Bij een plant in het donker vindt verbranding plaats.

`	`-	Een plant in het donker neemt zuurstof op uit de lucht en geeft koolstofdioxide af aan de lucht.

\-	Bij bacterien, schimmels en dieren vindt verbranding plaats.

`	`-	Bacterien, schimmels en dieren nemen zuurstof op uit de lucht en geven koolstofdioxide af aan de lucht.

\-	Koolstofdioxide is aan te tonen met helder kalkwater.

`	`-	Koolstofdioxide maakt helder kalkwater troebel.

