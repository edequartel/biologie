**12 T3 ecologie**

**Feit 1**

\-	Biotische factoren: invloeden afkomstig van de levende natuur.

`	`-	Bijv. soortgenoten, roofdieren, ziekteverwekkers.

\-	Abiotische factoren: invloeden afkomstig van de levenloze natuur.

`	`-	Bijv. temperatuur, licht, wind, zuurstofgehalte van de lucht, regenval, mineralen, bodemgesteldheid.

**Feit 2**

\-	Individu: een enkel organisme.

\-	Populatie: een groep individuen van dezelfde soort in een bepaald gebied, die zich onderling voortplanten.

\-	Levensgemeenschap: alle populaties die in een ecosysteem leven.

\-	Ecosysteem: een bepaald gebied waarbinnen de biotische en de abiotische factoren een eenheid vormen.

`	`- Biotoop: de gezamenlijke abiotische factoren van een ecosysteem.

**Feit 3**

\-	Autotrofe organismen:

`	`-	hebben bladgroen;

`	`-	vertonen in het licht fotosynthese;

`	`-	kunnen organische stoffen maken uit alleen anorganische stoffen;

`	`-	hebben geen andere organismen nodig voor hun voedsel;

`	`-	nemen anorganische stoffen op uit hun milieu.

\-	Heterotrofe organismen:

`	`-	hebben geen bladgroen;

`	`-	vertonen geen fotosynthese;

`	`-	kunnen geen organische stoffen maken uit anorganische stoffen;

`	`-	hebben andere organismen nodig voor hun voedsel;

`	`-	nemen organische en anorganische stoffen op uit hun milieu.

**Feit 4**

\-	Voedselketen: een reeks soorten, waarbij elke soort voedselbron is voor de volgende soort.

`	`-	Elke voedselketen heeft een plantensoort als eerste schakel.

\-	Voedselnet (voedselweb): het geheel van voedselrelaties in een ecosysteem.

**Feit 5**

\-	Producenten: produceren energierijke, organische stoffen uit anorganische stoffen.

`	`-	Producenten zijn autotroof.

`	`-	Planten zijn producenten. In de bladeren van planten vindt fotosynthese plaats.

\-	Consumenten: consumeren energierijke, organische stoffen.

`	`-	Consumenten van de eerste orde worden gegeten door consumenten van de tweede orde, die weer door consumenten van de derde orde, enz.

`	`-	Tot de consumenten behoren planteneters, vleeseters en alleseters.

`	`-	Consumenten zijn heterotroof.

`	`-	Dieren zijn consumenten.

\-	Reducenten: zetten de organische stoffen in dode resten van organismen om in anorganische stoffen.

`	`-	Hierdoor komen er weer mineralen vrij voor de producenten.

`	`-	Reducenten maken de kringloop van stoffen in een ecosysteem compleet.

`	`-	Reducenten zijn heterotroof.

`	`-	Schimmels en bacteriën zijn reducenten.

**Feit 6**

\-	De koolstofkringloop.

`	`(Zie brailletekening 107)

**Feit 7**

\-	De stikstofkringloop.

`	`(Zie brailletekening 108)

`	`-	Planten nemen nitraat op uit de bodem. Planten zetten glucose en nitraat om in plantaardige eiwitten.

`	`-	Dieren zetten plantaardige eiwitten om in dierlijke eiwitten.

`	`-	Rottingsbacteriën zetten de eiwitten in dode resten van planten en dieren en in uitwerpselen van dieren om. Hierbij ontstaan ammoniakgas (in de lucht) en ammonium (in de bodem).

`	`-	Speciale bacteriën in de bodem zetten ammonium om in nitraat.

`	`-	Stikstofbindende bacteriën zetten stikstofgas uit de lucht om. Hierbij ontstaat o.a. nitraat. Stikstofbindende bacteriën komen o.a. voor in de wortelknolletjes van vlinderbloemige planten (bijv klaver).

`	`-	Groenbemesting: het verbouwen van vlinderbloemige planten op grond die arm is aan nitraat. Hierdoor wordt deze grond "stikstofrijker".

**Feit 8**

\-	Piramide van aantallen: geeft van elke schakel van een voedselketen het aantal individuen weer.

`	`-	In een voedselketen wordt het aantal individuen in elke volgende schakel meestal kleiner

`	`-	Soms is dit niet het geval. Dan heeft de piramide van aantallen geen piramidevorm.

\-	Piramide van biomassa: geeft van elke schakel van een voedselketen de biomassa weer

`	`-	Biomassa: het totale gewicht van alle energierijke, organische stoffen.

`	`-	In een voedselketen wordt de biomassa in elke volgende schakel kleiner

`	`-	De piramide van biomassa heeft altijd een piramidevorm.

\-	De energiestroom in een ecosysteem: in elke schakel van een voedselketen verdwijnt er energie uit de voedselketen.

`	`-	Sommige individuen sterven zonder dat ze worden gegeten door individuen van de volgende schakel.

`	`-	Van de individuen die wel worden gegeten, wordt een deel niet verteerd. Dit deel komt in de uitwerpselen terecht.

`	`-	Van de stoffen die wel worden verteerd, wordt een deel gebruikt als brandstoffen. Bij de verbranding hiervan komt energie vrij, meestal in de vorm van warmte of beweging.

`	`-	Het overgebleven deel kan worden gebruikt als bouwstoffen. Dit deel kan als voedsel dienen voor de volgende schakel van de voedselketen.

**Feit 9**

\-	Optimale omstandigheden: alle biotische en abiotische factoren hebben de gunstigste waarden.

`	`-	De groei- en voortplantingskansen van een populatie zijn dan het grootst.

\-	Biologisch evenwicht: een toestand waarin de grootte van elke populatie in een ecosysteem schommelt om een bepaalde waarde.

\-	De populatiegrootte is afhankelijk van biotische en abiotische factoren.

`	`-	De abiotische factoren temperatuur licht, lucht (wind) en water (neerslag) vormen samen het klimaat.

`	`-	Voor elke abiotische factor kunnen de groei- en voortplantingskansen van de populatie in een optimumkromme worden weergegeven.

**Feit 10**

\-	Successie: de opeenvolging van planten- en diersoorten in een bepaald gebied, waardoor een ecosysteem geleidelijk in een ander ecosysteem overgaat.

\-	Pionierecosysteem. het eerste ecosysteem dat op een onbegroeid terrein ontstaat.

`	`-	De abiotische factoren wisselen sterk.

`	`-	De bodem is humusarm. (Humus is een mengsel van organische en anorganische stoffen en reducenten.)

`	`-	Het ecosysteem is soortenarm.

`	`-	Van elke soort zijn er veel individuen.

`	`-	Het voedselweb is eenvoudig.

\-	Climaxecosysteem: het eindstadium van de successie (bijv. een tropisch regenwoud, in Nederland een loofbos).

`	`-	De abiotische factoren zijn min of meer constant.

`	`-	De bodem is humusrijk.

`	`-	Het ecosysteem is soortenrijk.

`	`-	Van elke soort zijn er weinig individuen.

`	`-	Het voedselweb is ingewikkeld.

**Feit 11**

\-	Aanpassingen bij waterdieren om de weerstand van het water zo klein mogelijk te maken.

`	`-	Het lichaam is gestroomlijnd.

`	`-	Bij vissen zijn de schubben van de huid bedekt met een laag slijm.

\-	Aanpassingen bij landdieren om hun eigen gewicht te dragen.

`	`-	Stevige poten: hoe zwaarder het dier, des te steviger zijn in verhouding de poten.

`	`-	Een zwaar skelet.

\-	Aanpassingen bij landzoogdieren aan de ondergrond.

`	`-	Zoolgangers: lopen op de hele voetzool (bijv. apen, beren).

`	`-	Zoolgangers zakken op een drassige ondergrond niet zo snel weg.

`	`-	Teengangers: lopen op de hele tenen (bijv. honden, katten).

`	`-	Hoefgangers: lopen op de toppen van de tenen (bijv. paarden, herten).

`	`-	Hoefgangers ondervinden weinig weerstand van de bodem. Hoefgangers kunnen alleen goed lopen op een harde bodem.

\-	Aanpassingen bij de poten van vogels.

`	`-	Veel vogels hebben drie tenen naar voren en een teen neer achteren (bijv. zangvogels).

`	`-	Hierdoor kunnen ze zich vastklemmen aan takken.

`	`-	Roofvogels en uilen hebben scherpe klauwen.

`	`-	Loopvogels hebben geen teen naar achteren.

`	`-	Watervogels hebben zwemvliezen tussen de tenen (bijv. eenden).

`	`-	Steltlopers hebben lange poten.

\-	Aanpassingen bij de snavels van vogels.

`	`-	Kegelsnavel: bij zangvogels die zaden eten.

`	`-	Pincetsnavel: bij zangvogels die insecten eten.

`	`-	Haaksnavel: bij roofvogels en uilen.

`	`-	Priemsnavel: bij vogels die bodemdiertjes eten (bijv. steltlopers).

`	`-	Zeefsnavel: bij vogels die kleine plantjes en diertjes uit het water zeven (bijv eenden).

**Feit 12**

\-	Aanpassingen bij planten aan de hoeveelheid licht.

`	`-	Zonplanten: groeien het best bij veel licht (bijv. in het open veld).

`	`-	Schaduwplanten: groeien het best bij weinig licht (bijv op de bodem van een loofbos).

`	`-	Voorjaarsbloeiers: op de bodem van een loofbos bloeien veel schaduwplanten vroeg in het voorjaar, doordat de hoeveelheid licht dan het grootst is.

\-	Aanpassingen bij landplanten die in een vochtig milieu leven.

`	`-	Veel huidmondjes.

`	`-	Oppervlakkig gelegen huidmondjes.

`	`-	Grote, platte bladeren.

`	`-	Kale bladeren.

`	`-	Een dun waslaagje om de bladeren.

`	`-	Een zwak ontwikkeld wortelstelsel.

\-	Aanpassingen bij landplanten die in een droog milieu leven.

`	`-	Weinig huidmondjes, alleen aan de onderkant van de bladeren.

`	`-	Diep verzonken huidmondjes.

`	`-	Kleine, dikke bladeren (bij cactussen doornvormige bladeren zonder huidmondjes).

`	`-	Behaarde bladeren.

`	`-	Een dikke waslaag om de bladeren.

`	`-	Soms opslag van water in de stengels (bijv. bij cactussen).

`	`-	Een sterk ontwikkeld wortelstelsel.

\-	Aanpassingen bij waterplanten.

`	`-	Bij drijvende bladeren zitten de huidmondjes alleen aan de bovenkant (bijv. bij waterlelies).

`	`-	Ondergedoken bladeren hebben geen huidmondjes (bijv. bij waterpest).

`	`-	De stengels zijn slap.

`	`-	De stengels kunnen luchtkanalen bevatten (bijv. bij waterlelies).

\-	Aanpassingen bij klimplanten.

`	`-	Hechtwortels (bijv. klimop).

`	`-	Ranken (bijv. wijnstok).

