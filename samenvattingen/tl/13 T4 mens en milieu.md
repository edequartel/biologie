**13 T4 mens en milieu**

**Feit 1**

Je moet zes manieren kunnen noemen waarop de mens afhankelijk is van het milieu.

\-	Het milieu levert voedsel.

`	`-	Door fotosynthese in planten komt er steeds nieuw voedsel.

\-	Het milieu levert zuurstof.

`	`-	Bij fotosynthese ontstaat zuurstof.

`	`-	Het milieu levert water.

`	`-	Het milieu levert energie.

`	`-	Het milieu levert grondstoffen.

`	`-	Het milieu geeft plaats voor recreatie.

**Feit 2**

Je moet de voornaamste oorzaken en gevolgen van de milieuproblemen kunnen noemen.

\-	Oorzaken:

`	`-	de enorme bevolkingstoename (bevolkingsdruk);

`	`-	de veranderde wijze van leven, o.a. veel (chemische) industrie, veel machines en apparaten, grote landbouwbedrijven.

\-	Gevolgen:

`	`-	uitputting van de voorraden energie en grondstoffen;

`	`-	vervuiling van lucht, water en bodem door afvalstoffen;

`	`-	aantasting van het landschap o.a. door de omzetting van natuurlijke ecosystemen in landbouwgrond.

`	`-	sterke vermindering van het aantal soorten planten en dieren (veel soorten worden met uitsterven bedreigd);

`	`-	horizonvervuiling: in natuurgebieden zie je aan de horizon grote gebouwen e.d. staan.

**Feit 3**

Je moet manieren kunnen noemen waarop een optimale productie van voedsel kan worden verkregen.

\-	Door bemesting van de bodem met stalmest of kunstmest.

`	`-	Door het oogsten van voedingsgewassen en uitspoeling worden mineralen aan de kringloop van stoffen op landbouwgrond onttrokken.

`	`-	Door te bemesten worden mineralen (vooral stikstofhoudende mineralen) toegevoegd.

\-	Door bewerking (ploegen, eggen) van de bodem.

`	`-	Plantenwortels kunnen beter in de bodem doordringen.

`	`-	Er is meer zuurstof beschikbaar voor plantenwortels en voor reducenten.

`	`- Door bescherming van voedingsgewassen tegen ziekten en plagen.

`	`-	Door verandering van erfelijke eigenschappen van voedingsgewassen en landbouwhuisdieren.

\-	Door voeding van landbouwhuisdieren met mengvoer.

`	`-	Mengvoer bevat energierijke stoffen, mineralen (o.a. stikstofhoudende mineralen en fosfaat) en eventueel geneesmiddelen en hormonen.

**Feit 4**

Je moet de kenmerken van chemische en biologische bestrijding kunnen noemen.

\-	Chemische bestrijding.

`	`-	Door biociden: bestrijdingsmiddelen die organismen doden.

\-	Voordelen:

`	`-	snel effect (ziekten en plagen kunnen goed worden bestreden).

\-	Nadelen:

`	`-	de meeste middelen zijn niet-selectief (ze doden veel soorten organismen);

`	`-	er ontstaan resistente populaties (de individuen zijn ongevoelig voor een bepaald bestrijdingsmiddel of voor de gebruikte hoeveelheid);

`	`-	er treedt accumulatie op (de middelen hopen zich op in voedselketens doordat ze niet of nauwelijks worden afgebroken).

\-	Biologische bestrijding.

`	`-	Door gebruik van natuurlijke vijanden: bijv de bestrijding van witte vliegen met sluipwespen.

`	`-	Door vruchtwisseling: plantenziekten worden voorkomen door nooit twee jaar achtereen hetzelfde gewas op een bepaald stuk grond te verbouwen.

**Feit 5**

Je moet methoden kunnen noemen waardoor de erfelijke eigenschappen van voedingsgewassen en landbouwhuisdieren kunnen worden beïnvloed.

\-	Veredeling: door kunstmatige selectie en kruisingen tracht men een combinatie van gunstige eigenschappen in een nakomeling te verkrijgen. Recombinant-DNA-techniek: in het DNA van een organisme wordt nieuwe erfelijke informatie aangebracht.

\-	Bijv.: ontstaan van ziekteresistente gewassen (gewassen die ongevoelig zijn voor bepaalde ziekteverwekkers).

\-	Kunstmatige inseminatie (KI): sperma van een stier met gunstige eigenschappen wordt ingebracht in de baarmoeder van koeien. Reageerbuisbevruchting: eicellen van een koe met gunstige eigenschappen worden bevrucht door spermacellen van een stier met gunstige eigenschappen.

\-	De klompjes cellen die zich uit de bevruchte eicellen ontwikkelen worden ingebracht in de baarmoeder van draagkoeien.

**Feit 6**

Je moet de kenmerken kunnen noemen van de verschillende landbouwmethoden in Nederland met de voor- en nadelen.

\-	Kenmerken van de akkerbouw:

`	`-	grote bedrijven met erg veel grond;

`	`-	per bedrijf worden meestal slechts enkele landbouwproducten verbouwd;

`	`-	monocultuur: op een groot stuk grond wordt één soort gewas verbouwd;

`	`-	er worden veel chemische bestrijdingsmiddelen gebruikt omdat monocultures de kans op insectenplagen en op uitbreiding van ziekten vergroten;

`	`-	er wordt veel kunstmest gebruikt.

\-	Voordeel: het land brengt veel op.

\-	Nadelen:

`	`- er worden veel chemische bestrijdingsmiddelen gebruikt;

`	`-	chemische bestrijdingsmiddelen en kunstmest vervuilen het water in slootjes en rivieren en het grondwater;

`	`-	de kwaliteit van het drinkwater wordt bedreigd.

\-	Kenmerken van de intensieve veehouderij (bio-industrie):

`	`-	bedrijven met veel dieren op weinig grond;

`	`-	veevoer wordt niet zelf gekweekt meer gekocht (70 procent van de grondstoffen voor het veevoer komt uit het buitenland).

\-	Voordeel: een bedrijf levert veel op (vlees, melk of eieren).

\-	Nadelen:

`	`-	de dieren hebben vaak geen prettig leven (bijv kippen in een legbatterij);

`	`-	mestoverschot;

`	`-	uitstoot van ammoniakgas en een broeikasgas.

\-	Kenmerken van de tuinbouw:

`	`-	veel tuinbouw vindt plaats in kassen (glastuinbouw) in plaats van in de open grond.

\-	Voordelen glastuinbouw:

`	`-	grote productie door optimale omstandigheden in kassen voor de planten (juiste hoeveelheden water! mineralen, warmte en licht);

`	`-	producten zijn heel het jaar te oogsten.

\-	Nadelen glastuinbouw:

`	`-	het verbouwen van de producten kost erg veel energie;

`	`-	het koolstofdioxide dat ontstaat bij de verbranding van aardgas zorgt voor versterking van het broeikaseffect;

`	`-	er worden veel chemische bestrijdingsmiddelen gebruikt.

\-	Kenmerken van de biologische landbouw:

`	`-	er zijn geen monocultures;

`	`-	er wordt geen kunstmest gebruikt;

`	`-	er worden geen chemische bestrijdingsmiddelen gebruikt;

`	`-	plagen worden bestreden met natuurlijke vijanden;

`	`-	ziekten worden tegengegaan door vruchtwisseling en door ziekteresistente rassen te kiezen;

`	`-	dieren kunnen rondlopen (scharrelkippen en scharrelvarkens).

\-	Voordelen:

`	`-	het milieu wordt zoveel mogelijk ontzien;

`	`-	de producten zijn gezond (o.a. onbespoten groenten en fruit);

`	`-	er wordt rekening gehouden met het welzijn van de dieren.

\-	Nadeel:

`	`-	de producten zijn meestal iets duurder.

**Feit 7**

Je moet de oorzaken en gevolgen van zure regen en andere vormen van luchtvervuiling kunnen noemen.

\-	Luchtvervuiling door industrie, elektriciteitscentrales en wegverkeer.

`	`-	Uitstoot van zwaveldioxide en stikstofoxiden door verbranding van fossiele brandstoffen (steenkool, aardolie en benzine). Samen met waterdamp en zuurstof ontstaan zwavelzuur en salpeterzuur: deze stoffen veroorzaken zure regen (zure neerslag).

`	`-	Uitstoot van koolwaterstoffen en koolstofmono-oxide: ozonvorming.

`	`- Uitstoot van giftige gassen.

\-	Luchtvervuiling door de bio-industrie (intensieve veehouderijen).

`	`-	Uitstoot van ammoniakpas (o.a. als gevolg van mestoverschot): verzuring van de bodem.

\-	Gevolgen van zure regen (zure neerslag).

`	`-	Door verzuring van de bodem komen mineralen vrij en spoelen ze uit.

`	`-	Door verzuring lossen bepaalde giftige metalen (o.a. aluminium en cadmium) in de bodem op en komen dan in het grondwater terecht.

`	`-	Wortelharen worden beschadigd. waardoor planten minder goed water en mineralen kunnen opnemen.

`	`-	Huidmondjes worden beschadigd, waardoor de verdamping uit de bladeren toeneemt.

`	`-	De fotosynthese wordt geremd: planten groeien minder goed.

`	`-	Planten verzwakken, zodat ze minder weerstand hebben tegen ziekteverwekkers (bacteriën en schimmels).

`	`-	(Naald)bomen worden ziek en kunnen sterven.

`	`-	In veel meren en vennen komt (bijna) geen leven meer voor.

`	`-	Gebouwen en beeldhouwwerken worden aangetast.

\-	Gevolgen van ozon en zwaveldioxide.

`	`-	Aantasting van longweefsel bij dieren en mensen, o.a. door vorming van smog (vettige mist die ozon, zwaveldioxide en roet bevat).

`	`-	Ozon beschadigt bladeren en remt de groei van planten.

**Feit 8**

Je moet kunnen beschrijven wat het broeikaseffect is en oorzaken en gevolgen van versterking van het broeikaseffect kunnen noemen.

\-	Broeikaseffect: een deel van de warmte-uitstraling van de aarde wordt tegengehouden door gassen in de dampkring (broeikasgassen).

`	`-	Zonder dit broeikaseffect zou de temperatuur op aarde ruim 30 graden C lager zijn.

`	`-	De belangrijkste broeikasgassen zijn koolstofdioxide en waterdamp.

\-	Oorzaken van versterking van het broeikaseffect.

`	`-	Door toenemend energiegebruik worden steeds meer steenkool, aardolie, benzine en aardgas verbrand. Daardoor komt er steeds meer koolstofdioxide in de lucht.

`	`-	Ontbossing: door het platbranden van tropisch regenwoud komt veel koolstofdioxide in de lucht.

`	`-	Bio-industrie: uit de mest komt een gas vrij, dat in de dampkring werkt als broeikasgas.

\-	Gevolgen van versterking van het broeikaseffect.

`	`-	Klimaatsverandering: stijging van de gemiddelde temperatuur op aarde.

`	`-	Stijging van de zeespiegel doordat een deel van het poolijs en het ijs op gletsjers zal smelten: laaggelegen gebieden lopen het gevaar onder water te verdwijnen.

`	`-	Droogte in bepaalde gebieden (woestijnvorming) en grote kans op hittegolven, orkanen en overstromingen.

**Feit 9**

Je moet kunnen omschrijven wat vermesting is en oorzaken en gevolgen van vermesting kunnen noemen.

\-	Vermesting: sterke toename van de hoeveelheid mineralen (vooral fosfaat en nitraat) in oppervlaktewater, waardoor voedselrijk water ontstaat.

\-	Vermesting door vervuiling van het water met organische stoffen:

`	`-	resten van dode planten en dieren;

`	`-	lozing van afvalwater met veel organisch afval (bijv. van voedingsmiddelenindustrieën);

`	`-	bemesting met stalmest (door te veel te bemesten spoelt een deel van de mest van het land af en komt terecht in oppervlaktewater).

\-	Zelfreinigend vermogen van het water: reducenten (bacteriën en schimmels)  breken met behulp van zuurstof de organische afvalstoffen af. Bij deze afbraak ontstaat koolstofdioxide en komen mineralen vrij.

\-	Vermesting door gebruik van kunstmest:

`	`-	een deel van de mineralen komt terecht in het oppervlaktewater.

\-	Gevolgen van vermesting.

`	`-	Door de omzetting van voedselarm water in voedselrijk water verandert de soortensamenstelling in ecosystemen.

`	`-	Waterbloei: sterke toename van de hoeveelheid algen in het water.

\-	Gevolgen van waterbloei.

`	`-	Door de algengroei wordt het water troebel.

`	`-	Ondergedoken waterplanten sterven, doordat ze minder licht ontvangen.

`	`-	Roofvissen (o.a. snoeken) verdwijnen, doordat ze hun prooi niet meer kunnen vinden.

`	`-	Witvissoorten (o.a. brasems) breiden zich daardoor sterk uit. Deze soorten vissen eten grote hoeveelheden watervlooien.

`	`-	Watervlooien voeden zich met algen. Doordat veel watervlooien verdwijnen, vindt nog meer algengroei plaats.

`	`-	De algen sterven na enige tijd. Dit leidt tot grote hoeveelheden organische afvalstoffen in het water, waardoor reducenten zich snel vermeerderen.

`	`-	Doordat de reducenten veel zuurstof gebruiken, ontstaat zuurstofgebrek. Daardoor sterven veel dieren, wat leidt tot nog meer organische afvalstoffen.

`	`-	Uiteindelijk kan stinkend, dood water ontstaan.

**Feit 10**

Je moet oorzaken en gevolgen van vervuiling van water met chemische afvalstoffen en met koelwater kunnen noemen.

\-	Oorzaken van watervervuiling met chemische afvalstoffen.

`	`-	Lozing van zuurstofarm industrieel afvalwater met chemische afvalstoffen (o.a. giftige zware metalen zoals cadmium, kwik, lood, zink).

`	`-	Gebruik van chemische bestrijdingsmiddelen (een deel komt terecht in het oppervlaktewater en grondwater).

`	`-	Doorspoelen van huishoudelijk afvalwater met chemische afvalstoffen (bijv. terpentine) via het riool.

\-	Gevolgen van watervervuiling met chemische afvalstoffen.

`	`-	Vermindering van het zelfreinigend vermogen van het water.

`	`-	Accumulatie van giftige stoffen in voedselketens.

`	`-	Bedreiging van de kwaliteit van het drinkwater.

`	`-	Bedreiging van de recreatie.

`	`-	Versterking van algengroei doordat watervlooien sterven.

\-	Rioolwaterzuivering.

`	`-	Filtering van het grote vuil.

`	`-	Biologische zuivering door reducenten.

\-	Thermische waterverontreiniging: lozing van warm koelwater van machines en elektriciteitscentrales.

`	`-	Doordat warm water minder zuurstof kan bevatten dan koud water kan in het oppervlaktewater zuurstofgebrek ontstaan.

**Feit 11**

Je moet oorzaken en gevolgen van aantasting van de bodem door ontbossing, verdroging en bodemvervuiling kunnen noemen.

\-	Oorzaken van ontbossing:

`	`-	de behoefte aan brandhout, hardhout en landbouwgrond.

\-	Gevolgen van ontbossing:

`	`-	door erosie verlies van vruchtbare grond en woestijnvorming.

\-	Oorzaken van verdroging:

`	`-	daling van de grondwaterstand door kanalisering en toenemend waterverbruik (waarvoor grondwater wordt opgepompt).

\-	Gevolgen van verdroging:

`	`-	afname van het aantal soorten planten en dieren;

`	`-	vermindering van de gezondheidstoestand van bomen.

\-	Oorzaken van bodemvervuiling:

`	`-	storten van industrieel chemisch afval of klein chemisch afval;

`	`-	uitstoot van lood door het wegverkeer.

\-	Gevolgen van bodemvervuiling:

`	`-	een bodem waarop niet meer kan worden geleefd door mensen zodat bodemafgraving (bodemsanering) noodzakelijk is;

`	`-	vervuiling van het grondwater;

`	`-	accumulatie van o.a. lood in voedselketens.

**Feit 12**

Je moet vier methoden van afvalverwerking met de voor- en nadelen kunnen noemen.

\-	Recycling: afvalproducten gebruiken als grondstoffen voor nieuwe producten (glas, papier, blik, plastic en andere kunststoffen).

`	`-	Voordeel: besparing van grondstoffen.

`	`-	Nadeel: gescheiden inzameling van afval is noodzakelijk.

\-	Composteren: reducenten breken GFT-afval (groente-, fruit- en tuinafval) af tot compost. Compost wordt gebruikt om de bodem te verbeteren.

`	`-	Voordeel: mineralen uit GFT-afval komen weer ter beschikking van planten.

`	`-	Nadeel: slechts een deel van het GFT-afval wordt gecomposteerd, omdat niet meer compost kan worden verkocht.

\-	Storten op een vuilnisbelt.

`	`-	Voordelen: gemakkelijk en goedkoop.

`	`-	Nadelen: bodem- en grondwatervervuiling, verstoring van het landschap en verspilling van grondstoffen.

\-	Verbranden in verbrandingsovens.

`	`-	Voordelen: kost weinig ruimte en er komt energie vrij.

`	`-	Nadelen: luchtvervuiling, verspilling van grondstoffen en er blijven giftige verbrandingsresten over.

**Feit 13**

Je moet maatregelen kunnen noemen om het milieu te beschermen.

\-	Maatregelen om de uitstoot van koolstofdioxide, zwaveldioxide, stikstofoxiden en andere afvalgassen te beperken:

`	`-	industrie, elektriciteitscentrales en huishoudens moeten zuiniger omgaan met energie;

`	`-	stimulering van de ontwikkeling van alternatieve energiebronnen (zonne-energie en windenergie);

`	`-	reiniging van de rookgassen van industrie (olieraffinaderijen) en elektriciteitscentrales;

`	`-	vermindering van het autogebruik en bevorderen van het openbaar vervoer;

`	`-	reiniging van uitlaatgassen van auto's door gebruik van een katalysator

\-	Maatregelen om het mestoverschot en de uitstoot van ammoniak te verminderen:

`	`-	er mogen geen nieuwe bedrijven voor intensieve veehouderij bijkomen en bestaande bedrijven mogen alleen uitbreiden door overname van andere bedrijven;

`	`-	beperking van de verspreiding van mest (Meststoffenwet);

`	`-	oprichting van mestbanken (regeling van het transport van mest naar gebieden met een mesttekort);

`	`-	stimulering van de verwerking van mest (bijv. tot biogas of mestkorrels);

`	`- modernisering van stallen waardoor er vrijwel geen ammoniak ontsnapt;

`	`-	mestinjectie, waardoor er minder ammoniak in de lucht komt;

`	`-	bijhouden van een mineralenboekhouding.

\-	Maatregelen om de hoeveelheid afval te verminderen en afval milieuvriendelijk te verwerken:

\-	beperking van verpakkingsafval;

\-	stimulering van hergebruik van afgedankte producten (bijv. kleding, meubilair, auto-onderdelen);

\-	stimulering van gescheiden inzameling van o.a. GFT-afval, glas, papier, blik, plastic en andere kunststoffen, klein chemisch afval;

\-	stimulering van recycling en composteren.

\-	Maatregelen ter bescherming van natuur en landschap:

`	`-	beheren van natuurgebieden door de overheid en organisaties (o.a. Vereniging tot Behoud van Natuurmonumenten);

`	`-	vergroting van de hoeveelheid natuurgebied door herinrichting van het landschap als natuurgebied (hierdoor kunnen verspreid liggende natuurgebieden aaneengesloten worden).

