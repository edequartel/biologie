# THEMA 3 Samenvatting Erfelijkheid 


### doelstelling 1 basisstof 1

Je kunt omschrijven wat een genotype, wat een
fenotype en wat een gen is.

- Genotype: de informatie voor alle erfelijke
    eigenschappen van een organisme.
- Deze informatie ligt in de chromosomen in de
    kern van elke lichaamscel.
- Het genotype bestaat uit alle genen die in een
    celkern aanwezig zijn.
- Fenotype: het uiterlijk (de zichtbare eigenschappen)
    van een organisme.
- Het fenotype komt tot stand door het genotype
    en door invloeden uit het milieu.
- Gen: een deel van een chromosoom met informatie
    voor één erfelijke eigenschap.
- Een chromosoom bevat veel genen.
- In lichaamscellen komen chromosomen in paren
    voor.
- In lichaamscellen komen genen in paren voor.

### doelstelling 2 basisstof 1

Je kunt beschrijven hoe individuen informatie
over erfelijke eigenschappen overdragen aan hun
nakomelingen en welke rol chromosomen hierbij
spelen.

- Het genotype van een organisme wordt bepaald op
    het moment van bevruchting.
- Eicellen en zaadcellen ontstaan door
    reductiedeling.
- In geslachtscellen komen chromosomen
    enkelvoudig voor.
- In geslachtscellen komen genen enkelvoudig
    voor.
- Bij de bevruchting vormen de chromosomen uit
    de zaadcel en de chromosomen uit de eicel weer
    chromosomenparen.
- In een bevruchte eicel komen genen in paren
    voor.

### doelstelling 3 basisstof 2

Je kunt beschrijven hoe de geslachtschromosomen het
geslacht van een mens bepalen.

- Bij de mens komen in een lichaamscel 23 paar
    chromosomen voor:
- 22 paar ‘gewone’ chromosomen;
- 1 paar geslachtschromosomen.
- Bij de mens komen in een geslachtscel
    23 chromosomen voor:
- 22 ‘gewone’ chromosomen;
- 1 geslachtschromosoom.
    - De geslachtschromosomen bepalen of iemand een
       man of een vrouw is.
    - Ook beïnvloeden ze de gehalten aan mannelijke
       en vrouwelijke geslachtshormonen in het bloed.
    - Bij een man (♂):
    - in een lichaamscel twee ongelijke
       geslachtschromosomen (XY);
    - in een zaadcel een X-chromosoom of een
       Y-chromosoom.
    - Bij een vrouw (♀):
    - in een lichaamscel twee gelijke
       geslachtschromosomen (XX);
    - in een eicel een X-chromosoom.
    - Het geslacht van een mens wordt bepaald op het
       moment van bevruchting. De zaadcel bepaalt het
       geslacht:
    - een meisje ontstaat als een eicel (met een
       X-chromosoom) wordt bevrucht door een zaadcel
       met een X-chromosoom;
    - een jongen ontstaat als een eicel (met een
       X-chromosoom) wordt bevrucht door een zaadcel
       met een Y-chromosoom.

### doelstelling 4 basisstof 3

```
Je kunt omschrijven wat homozygoot, heterozygoot,
dominant, recessief en intermediair fenotype
betekenen.
```
- Homozygoot: het genenpaar voor een eigenschap
    bestaat uit twee gelijke genen.
- Heterozygoot: het genenpaar voor een eigenschap
    bestaat uit twee ongelijke genen.
- Dominant gen: een gen dat altijd tot uiting komt in
    het uiterlijk.
- Een dominant gen wordt aangegeven met een
    hoofdletter.
- Organismen waarbij een dominant gen in het
    uiterlijk tot uiting komt, kunnen homozygoot of
    heterozygoot voor deze eigenschap zijn.
- Recessief gen: een gen dat alleen tot uiting komt in
    het uiterlijk als er geen dominant gen aanwezig is.
- Een recessief gen wordt aangegeven met een
    kleine letter.
- Organismen waarbij een recessief gen in het
    fenotype tot uiting komt, zijn homozygoot voor
    deze eigenschap.
- Wanneer geen van beide genen van een ongelijk
    genenpaar recessief is, heeft het organisme een
    intermediair fenotype voor deze eigenschap. Beide
    genen van het genenpaar komen dan even sterk tot
    uiting in het fenotype.


**THEMA 3 Erfelijkheid SAMENVATTING**

- Een homozygoot organisme wordt dan bijv.
    weergegeven als ArAr = rood of AwAw = wit. Een
    heterozygoot organisme wordt dan weergegeven
    als ArAw = roze.

### doelstelling 5 basisstof 4

Je kunt een kruisingsschema opstellen.

- In een kruisingsschema worden de generaties
    aangegeven met letters:
- P: de ouders;
- F 1 : de eerste generatie nakomelingen;
- F 2 : de generatie nakomelingen die ontstaat door
    onderling voortplanten van F 1 -individuen.
- Het opstellen van een kruisingsschema.
- Bedenk wat de fenotypen en genotypen van de
    ouders zijn.
- Bedenk welke genen in de geslachtscellen van
    de ouders kunnen voorkomen.
- Stel vast welke genotypen en fenotypen de
    nakomelingen kunnen hebben.
- Stel vast welke genotypen en fenotypen de
    dieren in de F 2 kunnen hebben.
- Kruisingsschema (bij dominante en recessieve
    genen):
- P AA × aa
- geslachtscellen A a
- F 1 Aa
Aa × Aa
- geslachtscellen A of a A of a
- F 2
- Verhouding van genotypen in de F 2 :
    AA : Aa : aa = 1 : 2 : 1.
- Verhouding van fenotypen in de F 2 :
    fenotype waarbij het dominante gen tot uiting
    komt : fenotype waarbij het recessieve gen tot
    uiting komt = 3 : 1.
- Kruisingsschema wanneer beide genen van een
    genenpaar even sterk tot uiting komen in het
    fenotype:
- P ArAr × AwAw
- geslachtscellen Ar Aw
- F 1 ArAw
ArAw × ArAw
- geslachtscellen Ar of Aw Ar of Aw
- F 2
    - Verhouding van genotypen in de F 2 :
       ArAr : ArAw : AwAw = 1 : 2 : 1.
    - Verhouding van fenotypen in de F 2 , bijv.
       ArAr = rood, ArAw = roze, AwAw = wit:
       rood : roze : wit = 1 : 2 : 1.

### doelstelling 6 basisstof 4

```
Je kunt bij een gegeven kruising genotypen en
fenotypen van ouders en/of nakomelingen afleiden.
```
- P: Aa × aa.
- Verhouding van genotypen in de F 1 :
    Aa : aa = 1 : 1.
- Verhouding van fenotypen in de F 1 :
    fenotype waarbij het dominante gen tot uiting
    komt : fenotype waarbij het recessieve gen tot
    uiting komt = 1 : 1.
- P: Aa × Aa.
- Verhouding van genotypen in de F 1 :
    AA : Aa : aa = 1 : 2 : 1.
- Verhouding van fenotypen in de F 1 :
    fenotype waarbij het dominante gen tot uiting
    komt : fenotype waarbij het recessieve gen tot
    uiting komt = 3 : 1.
- P: ArAw × AwAw.
- Verhouding van genotypen in de F 1 :
    ArAw : AwAw = 1 : 1.
- Verhouding van fenotypen in de F 1 :
    fenotype waarbij beide genen tot uiting
    komen : fenotype waarbij een van de genen tot
    uiting komt = 1 : 1.
- P: ArAw × ArAw.
- Verhouding van genotypen in de F 1 :
    ArAr : ArAw : AwAw = 1 : 2 : 1.
- Verhouding van fenotypen in de F 1 :
    fenotype waarbij beide genen tot uiting
    komen : fenotype waarbij een van de genen tot
    uiting komt = 1 : 1.

### doelstelling 7 basisstof 5

```
Je kunt uit een gegeven stamboom afleiden welke
genotypen de individuen hebben, welk gen dominant
is en welk gen recessief.
```
- Als twee ouders met gelijk fenotype een nakomeling
    krijgen met een afwijkend fenotype, zijn beide
    ouders heterozygoot voor deze eigenschap (Aa).
- De nakomeling is dan homozygoot recessief voor
    deze eigenschap (aa).

```
A a
A AA Aa
a Aa Aa
```
```
Ar Aw
Ar ArAr ArAw
Aw ArAw AwAw
```

**THEMA 3 Erfelijkheid SAMENVATTING**

### doelstelling 8 basisstof 6

Je kunt beschrijven wat geslachtelijke voortplanting,
ongeslachtelijke voortplanting en veredeling is.

- Bij geslachtelijke voortplanting versmelten twee
    geslachtscellen.
- Hierbij hebben de dochtercellen veel
    verschillende genotypen.
- Welke geslachtscellen bij bevruchting
    versmelten, is afhankelijk van het toeval.
    Hierdoor ontstaan telkens nieuwe genotypen.
- Bij geslachtelijke voortplanting is het genotype
    van de nakomeling(en) verschillend van dat van
    de ouder(s).
- Bij ongeslachtelijke voortplanting groeit een deel
    van een individu uit tot een nieuw individu.
- Voorbeelden van ongeslachtelijke voortplanting
    zijn: stekken (bij kamerplanten), knollen (bij
    aardappelen), weefselkweek.
- Groei vindt plaats door gewone celdeling. Hierbij
    hebben de dochtercellen hetzelfde genotype als
    de moedercel.
- Bij ongeslachtelijke voortplanting is het
    genotype van de nakomeling(en) gelijk aan dat
    van de ouder(s).
- Veredeling: door kruisingen en kunstmatige
    selectie probeert men een combinatie van gunstige
    eigenschappen in één nakomeling te krijgen.
- Kunstmatige selectie: van de nakomelingen
    worden alleen de individuen met de meest
    gunstige erfelijke eigenschappen gebruikt voor
    verdere kruisingen.
- Bij landbouwgewassen wordt na de veredeling
    meestal alleen nog ongeslachtelijke
    voortplanting toegepast.

### doelstelling 9 basisstof 7

Je kunt omschrijven wat een mutatie is en je kunt
beschrijven hoe kanker ontstaat.

- Mutatie: een plotselinge verandering van het
    genotype.
- Mutant: een individu van wie een gemuteerd gen
    tot uiting komt in het fenotype.
- Als een mutatie in een lichaamscel optreedt, heeft
    dit meestal geen gevolgen. Het genotype van de
    andere lichaamscellen blijft ongewijzigd.
- Als een mutatie in een geslachtscel optreedt, kan dit
    wel een grote uitwerking hebben.
- Deze geslachtscel moet dan betrokken zijn bij
    bevruchting. Elke lichaamscel van de nakomeling
    bevat dan het gemuteerde gen.
       - Mutagene invloeden verhogen het aantal mutaties:
       - straling (bijv. radioactieve straling,
          röntgenstraling of ultraviolette straling in
          zonlicht);
       - bepaalde chemische stoffen (bijv. stoffen in
          sigarettenrook, asbest).
       - Ontstaan van kanker: ergens in het lichaam gaat een
          cel zich ongeremd delen.
       - Oorzaak: waarschijnlijk door opgetreden
          mutaties in deze cel.
       - Er ontstaat een gezwel en de bouw van het
          weefsel wordt verstoord.
       - In dit stadium is genezing nog mogelijk.
       - Uitzaaiing: cellen van het eerste gezwel komen in
          het bloed of in de lymfe terecht.
       - Deze cellen veroorzaken in andere organen
          nieuwe gezwellen.
       - Door uitzaaiing wordt genezing heel moeilijk.

### doelstelling 10 basisstof 8

```
Je kunt situaties noemen waarin het verstandig is
genetisch advies in te winnen. Ook kun je methoden
van prenataal onderzoek beschrijven.
```
- Genetisch advies: een erfelijkheidsonderzoeker
    onderzoekt hoe groot de kans is dat er kinderen
    worden geboren met een erfelijke ziekte of
    afwijking.
- Man en vrouw kunnen daarna beslissen over een
    eventuele zwangerschap.
- Een genetisch advies vragen is verstandig voor
    iemand die tot een risicogroep behoort, bijv. als:
- er een erfelijke ziekte in de familie voorkomt;
- een vrouw al enkele malen een miskraam heeft
    gehad.
- Prenataal onderzoek: vóór de geboorte wordt
    onderzocht of een kind een ziekte of afwijking heeft.
- Echoscopie: door middel van onhoorbaar geluid
    wordt het embryo zichtbaar gemaakt op een
    scherm.
- Vlokkentest: er wordt wat weefsel uit de placenta
    gehaald. Van cellen van het embryo worden de
    chromosomen onderzocht.
- Vruchtwaterpunctie: er wordt wat vruchtwater
    met cellen van de foetus uit de baarmoeder
    gehaald. Hiervan worden de chromosomen
    onderzocht.
- Bij een ernstige ziekte of afwijking kunnen de
    ouders abortus overwegen.


**THEMA 3 Erfelijkheid SAMENVATTING**

### doelstelling 11 basisstof 9

Je kunt voorbeelden van toepassingen van
biotechnologie noemen.

- Biotechnologie is een verzamelnaam voor
    technieken waarbij organismen worden gebruikt om
    producten te vervaardigen voor de mens.
- Biotechnologie wordt toegepast bij de productie
    van voedingsmiddelen, geneesmiddelen en
    hormonen.
- Genetische modificatie: de mens verandert de
    erfelijke eigenschappen van andere soorten
    organismen.
- Genetische modificatie vindt plaats door
    recombinant-DNA-technieken waarbij in het DNA
    van een organisme nieuwe erfelijke informatie
    wordt aangebracht (bijv. DNA afkomstig van een
    ander soort organisme).
- Genetisch gemodificeerde organismen worden
    transgeen genoemd.
- De veranderde organismen kunnen voor de
    mens nieuwe of goedkopere voedingsmiddelen,
    geneesmiddelen of hormonen produceren. Bijv.:
    bacteriën produceren het hormoon insuline,
    doordat het gen van de mens voor de productie
    van insuline in deze bacteriën is ingebracht.
- Misdaden oplossen en bestrijden met
    DNA-onderzoek.
- Elk mens heeft zijn eigen, unieke DNA.
- Als op de plaats van een misdrijf huidschilfers,
    haren, sperma of bloed worden aangetroffen,
    wordt het DNA hieruit onderzocht.
- Dit DNA wordt vergeleken met het DNA van
    verdachte personen.
