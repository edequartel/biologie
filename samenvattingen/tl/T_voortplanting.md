#
THEMA 2 Voortplanting en ontwikkeling SAMENVATTING

# Samenvatting

### doelstelling 1 basisstof 1

```
Je kunt de delen van het voortplantingsstelsel van een
man met hun ligging, bouw en functies noemen, in
afbeeldingen aanwijzen en hun werking beschrijven.
```
- Teelballen: produceren zaadcellen.
- Bijballen: slaan zaadcellen tijdelijk op.
- Balzak: huidplooi waarin teelballen en bijballen
    liggen.
- Zaadleiders: vervoeren zaadcellen.
- Zaadblaasjes: voegen zaadvocht en voedingsstoffen
    toe.
- Prostaat: voegt zaadvocht toe.
- Sperma bestaat uit zaadcellen en zaadvocht met
    voedingsstoffen.
- Door het vocht uit de zaadblaasjes en de
    prostaat bewegen zaadcellen beter.
- Urinebuis: vervoert urine en sperma.
    - Penis: brengt sperma de vagina in.
    - Zwellichamen: brengen de penis in erectie.
    - Eikel: vangt prikkels op die kunnen leiden tot
       een orgasme.
    - Voorhuid: huidplooi om de eikel.

### doelstelling 2 basisstof 2

```
Je kunt de delen van het voortplantingsstelsel van een
vrouw met hun ligging, bouw en functies noemen, in
afbeeldingen aanwijzen en hun werking beschrijven.
```
- Eierstokken: produceren eicellen.
	- Bij de geboorte zijn in de eierstokken alle
	    cellen al aanwezig die zich tot eicel kunnen
	    ontwikkelen.
	- Eicellen ontwikkelen zich in follikels.
- Eileiders: vervoeren eicellen.
	- Trechters: trechtervormig deel van de eileider.
	    Vangen eicellen op die vrijkomen uit de
	    eierstokken.
- Baarmoeder: hierin ontwikkelt het embryo zich.
	- De baarmoeder heeft een dikke gespierde wand
	    die met slijmvlies is bekleed.
- Vagina.
	- Hierin komt het sperma bij
	    geslachtsgemeenschap.
	- Bij de geboorte komt het kind via de vagina ter
	    wereld.
	- Maagdenvlies: slijmvliesplooi aan het begin van
	    de vagina die de vagina gedeeltelijk afsluit.
- Clitoris: vangt prikkels op die kunnen leiden tot een
    orgasme.
- Kleine schaamlippen: via de wand komt vaginaal
    vocht vrij, waardoor de toegang tot de vagina
    gladder wordt.
- Grote schaamlippen: liggen om de kleine
    schaamlippen heen.


### doelstelling 3 basisstof 2

```
Je kunt de verschillen in de bouw en functie van
zaadcellen en eicellen noemen.
```

| Zaadcellen  | Eicellen |
|---|---|
|Klein In verhouding | groot |
| Kunnen zelf bewegen (met de zweepstaart) | Kunnen niet zelf bewegen |
| Bevatten geen reservevoedsel |  Bevatten veel reservevoedsel | 
| Vele miljoenen per zaadlozing | Meestal één eicel per vier weken |

### doelstelling 4 basisstof 3

```
Je kunt het doel van reductiedeling (meiose)
beschrijven en je kunt de vorming van
chromosomenparen bij de bevruchting beschrijven.
```
- Doel van reductiedeling: geslachtscellen vormen.
	- Eicellen en zaadcellen zijn geslachtscellen.
- Het aantal chromosomen halveert na reductiedeling.
	- In lichaamscellen komen de chromosomen in
	    paren voor.
	- Bij reductiedeling wordt het aantal
	    chromosomen per cel gehalveerd.
	- In geslachtscellen komen de chromosomen in
	    enkelvoud voor.
- Bij de bevruchting smelten één eicel en één zaadcel
    samen.
	- Na de bevruchting komen chromosomen weer in
	    paren voor.
	- De bevruchte eicel bevat weer het normale
	    aantal chromosomen. Bij de mens zijn dit
	    46 chromosomen.

### doelstelling 5 basisstof 4

```
Je kunt omschrijven wat primaire en secundaire
geslachtskenmerken zijn en daarbij voorbeelden voor
jongens en meisjes noemen.
```
- Primaire geslachtskenmerken zijn al bij de geboorte
    aanwezig.
	- Bij jongens: balzak en penis.
	- Bij meisjes: vagina.
- Secundaire geslachtskenmerken ontstaan in de
    puberteit onder invloed van geslachtshormonen.
	- Teelballen en eierstokken maken
	    geslachtshormonen.
	- De hypofysehormonen zorgen dat teelballen
	    en eierstokken deze geslachtshormonen gaan
	    maken.
- Bij jongens: onder invloed van testosteron, het
    mannelijk geslachtshormoon, o.a. baardgroei,
    gespierdere lichaamsbouw en lagere stem.
- Bij meisjes: onder invloed van oestrogenen,
    de vrouwelijke geslachtshormonen, o.a.
    borstontwikkeling, bredere heupen en rondere
    lichaamsvormen.

### doelstelling 6 basisstof 4

```
Je kunt de processen tijdens de menstruatiecyclus
beschrijven.
```

- Op de eerste dag van de menstruatie begint de
    menstruatiecyclus.
	- Vanaf de puberteit tot aan de overgang.
	- De cyclus duurt gemiddeld vier weken.
- In de eerste twee weken van de menstruatiecyclus
    rijpen de follikels in de eierstokken.
	- Follikels worden groter en vullen zich met vocht,
	    onder invloed van een hypofysehormoon.
	- Onder invloed van vrouwelijke
	    geslachtshormonen wordt het
	    baarmoederslijmvlies dikker en krijgt het veel
	    bloedvaten.
- De ovulatie is rondom de veertiende dag van de
    menstruatiecyclus.
	- Een rijpe follikel neemt nog meer vocht
	    op en barst open, onder invloed van een
	    hypofysehormoon.
	- Ovulatie: de eicel komt vrij uit de eierstok.
	- Een onbevruchte eicel blijft na ovulatie 12 tot 24
	    uur in leven.
	- Als geen bevruchting plaatsvindt, sterft de eicel
	    af in een eileider. De resten worden opgenomen
	    in het bloed.
- Na de ovulatie.
	- Het gele lichaam ontstaat uit de resten van de
	    opengebarsten follikel.
	- Het gele lichaam produceert hormonen
	    (o.a. oestrogenen), waardoor het
	    baarmoederslijmvlies nog dikker wordt
	    en voedingsstoffen voor het embryo gaat
	    afscheiden.
	- Het gele lichaam sterft af als er geen bevruchting
	    plaatsvindt. Er worden geen hormonen meer
	    geproduceerd en het baarmoederslijmvlies wordt
	    afgebroken.
	- Er treedt menstruatie op, gemiddeld veertien
	    dagen na de ovulatie.
	- Tijdens de menstruatie verlaten een deel van het
	    baarmoederslijmvlies en bloed via de vagina het
	    lichaam.
- De menstruatiecyclus begint opnieuw.

### doelstelling 7 basisstof 5

```
Je kunt beschrijven welke veranderingen er in het
lichaam van de vrouw plaatsvinden net voor en na de
bevruchting.
```
- Zaadcellen blijven na een zaadlozing ongeveer drie
    dagen in leven. Ze bewegen zich via de baarmoeder
    naar de eileiders.
- Bevruchting: de kern van de eicel smelt samen met
    de kern van de zaadcel.
	- Bevruchting vindt plaats in een eileider.
	- De vruchtbare periode is drie tot vier dagen
	    rondom de ovulatie.
	- Eén eicel wordt door één zaadcel bevrucht.
	    Nadat de kop van een zaadcel de eicel
	    is binnengedrongen, vormt de eicel een
	    ondoordringbare laag.
- Een bevruchte eicel deelt zich een aantal keren. Er
    ontstaat een klompje cellen. Hierbij vindt geen groei
    plaats.
- Innesteling: het klompje cellen zet zich vijf
    tot zeven dagen na de ovulatie vast in het
    baarmoederslijmvlies.
- De vrouw is zwanger.
	- Het gele lichaam blijft in stand en blijft
	    hormonen produceren.
	- Het baarmoederslijmvlies blijft dik en rijk aan
	    bloedvaten. Er treedt geen menstruatie op.
	- Er rijpen geen nieuwe follikels in de eierstokken
	    en er vindt geen ovulatie plaats. 

### doelstelling 8 basisstof 5

```
Je kunt de embryonale ontwikkeling beschrijven.
```
- Het embryo neemt zuurstof en voedingsstoffen op
    uit het baarmoederslijmvlies.
- De placenta wordt gevormd.
	- De placenta is opgebouwd uit weefsel van het
	    embryo en van de moeder.
	- Het bloed van de moeder stroomt vlak langs
	    het bloed van het embryo, maar blijft ervan
	    gescheiden.
	- Zuurstof en voedingsstoffen (o.a. glucose) gaan
	    van het bloed van de moeder naar het bloed van
	    het embryo.
	- Koolstofdioxide en andere afvalstoffen gaan van
	    het bloed van het embryo naar het bloed van de
	    moeder.
	- Schadelijke stoffen kunnen ook van het
	    bloed van de moeder naar het bloed van het
	    embryo, zoals ziekteverwekkers, sommige
	    geneesmiddelen, alcohol, nicotine en drugs.
- De navelstreng wordt aangelegd.
	- Uit weefsel van het embryo.
	- De navelstreng bevat twee navelstrengslagaders.
	    Het bloed stroomt van het embryo naar de
	    placenta. Het bloed is rijk aan koolstofdioxide en
	    andere afvalstoffen.
	- De navelstreng bevat één navelstrengader. Het
	    bloed stroomt van de placenta naar het embryo.
	    Het bloed is rijk aan zuurstof en voedingsstoffen.
- Twee vruchtvliezen en vruchtwater worden gevormd.
	- Het zijn weefsels van het embryo.
	- Het vruchtwater beschermt tegen stoten,
	    tegen uitdroging en tegen wisselingen van
	    temperatuur.
	- Het embryo kan zich in het vruchtwater
	    gemakkelijk bewegen.
- Vanaf de derde maand wordt het embryo foetus
    genoemd.
	- Na twee maanden zijn bijna alle weefsels
	    gevormd.
	- Hersenen en spieren werken al voor de geboorte.

### doelstelling 9 basisstof 5

Je kunt beschrijven hoe eeneiige en twee-eiige
tweelingen ontstaan.

- Een twee-eiige tweeling ontstaat als twee eicellen
    worden bevrucht.
	- Twee eicellen worden bevrucht door twee
	    zaadcellen.
- Een eeneiige tweeling ontstaat uit één bevruchte
    eicel.
- Eén eicel wordt bevrucht door één zaadcel.
	- Tijdens de eerste delingen van de bevruchte
	    eicel laten cellen van elkaar los. Er worden twee
	    klompjes cellen gevormd.
	- Beide klompjes cellen groeien uit tot een
	    embryo.

### doelstelling 10 basisstof 6

Je kunt beschrijven welke fasen tijdens de geboorte
worden doorlopen.

- Indaling: een paar weken voor de bevalling zakt het
    hoofdje van de foetus naar beneden.
- De geboorte begint met weeën: samentrekkingen
    van de spieren in de baarmoederwand.
- Ontsluiting: de baarmoederhals en de
    baarmoedermond worden wijder.
	- De vruchtvliezen breken en het vruchtwater komt
	    via de vagina naar buiten.
- Persweeën: krachtige weeën, waarbij ook de spieren
    van de buikwand samentrekken.
- Uitdrijving: het kind komt via de vagina naar buiten.
       - Normaal komt het hoofdje het eerst naar buiten.
       - De navelstreng wordt afgeklemd en doorgeknipt.
       - Bij de baby beginnen de organen voor
          ademhaling, vertering en uitscheiding te werken.
- Nageboorte: de placenta, de resten van de
          navelstreng en de vruchtvliezen komen, door
          naweeën, via de vagina naar buiten.

### doelstelling 11 basisstof 6

```
Je kunt de gemiddelde leeftijden en voorbeelden van
ontwikkeling bij de levensfasen van de mens noemen.
```
- Baby: 0–1,5 jaar.
	- Leert o.a. zitten, staan, lopen, blokjes oppakken
	    en reageren op andere mensen.
- Peuter: 1,5–4 jaar.
	- Leert o.a. traplopen, tegen een bal schoppen,
	    een torentje bouwen, met een lepel eten en
	    praten.
- Kleuter: 4–6 jaar.
	- Leert o.a. fietsen, klimmen, tekenen, veters
	    strikken en met andere kinderen spelen.
- Schoolkind: 6–12 jaar.
	- Leert o.a. lezen, schrijven en rekenen.
- Puber: 12–16 jaar.
	- In de puberteit beginnen de
	    voortplantingsorganen te functioneren en
	    komen de secundaire geslachtskenmerken tot
	    ontwikkeling.
- Adolescent: 16–21 jaar.
	- Wordt steeds zelfstandiger.
- Volwassene: 21–65 jaar.
	- Is volledig zelfstandig. Veel volwassenen krijgen
	    kinderen.
- Bejaarde: boven 65 jaar.
	- Krijgt op latere leeftijd vaak lichamelijke of
	    geestelijke gebreken en heeft verzorging nodig.

### doelstelling 12 basisstof 7

```
Je kunt ziekteverschijnselen en
genezingsmogelijkheden noemen van seksueel
overdraagbare aandoeningen.
```
- Soa’s of geslachtsziekten: ziekten die je kunt krijgen
    via contact met penis, vagina, anus en mond van
    een besmette persoon.
	- Soa’s worden veroorzaakt door bacteriën,
	    schimmels of virussen.
	- Soa’s kunnen worden voorkomen door een
	    condoom te gebruiken.
- Chlamydia.
	- Niet altijd ziekteverschijnselen.
	- Soms meer of andere afscheiding uit penis of
	    vagina, pijn bij het plassen.
	- Genezingsmogelijkheden: antibiotica.
- Gonorroe (druiper).
	- Vrouwen merken vaak niets.
	- Ziekteverschijnselen: meer, andere, soms
	    etterige afscheiding uit penis of vagina,
	    branderig gevoel bij het plassen.
	- Genezingsmogelijkheden: antibiotica.
- Syfilis.
	- Ziekteverschijnselen: zweertjes of vlekjes op
	    penis, vagina, anus of mond.
	- Genezingsmogelijkheden: antibiotica.
	- Candida.
	- Verschijnselen: afscheiding en jeuk aan de
	    vagina of penis.
	- Genezingsmogelijkheden: medicijnen die
	    schimmels doden.
- Aids: een aantasting van het afweersysteem.
	- Geen specifieke ziekteverschijnselen.
	- Veroorzaakt door hiv.
	- Besmettingswijze: via besmet bloed, sperma,
	    vaginaal vocht of voorvocht.
	- Besmetting gebeurt vooral door onveilige seks of
	    doordat meerdere druggebruikers dezelfde spuit
	    of naald gebruiken.
	- Genezing is niet mogelijk.
	- De ziekte kan wel worden geremd met
	    hiv-remmers.

### doelstelling 13 basisstof 8

Je kunt methoden van geboorteregeling beschrijven en
aangeven of ze betrouwbaar zijn of niet.

- Geboorteregeling of anticonceptie: je bepaalt zelf of
    je een kind wilt of niet.
- Periodieke onthouding: geen
    geslachtsgemeenschap in de vruchtbare periode
    rond de ovulatie.
	- Onbetrouwbaar doordat het tijdstip van ovulatie
    niet precies is vast te stellen.
- Coïtus interruptus: de man trekt zijn penis net voor
    de zaadlozing terug uit de vagina.
- Onbetrouwbaar doordat in het voorvocht
    zaadcellen kunnen voorkomen.
- Condoom: een latex hoesje wordt om de
    penis gerold of in de vagina aangebracht
    (vrouwencondoom).
	- Een condoom verhindert dat er sperma in de
    vagina komt en beschermt tegen soa’s.
	- Betrouwbaar.
- De pil, de prikpil en de NuvaRing: bevatten
       hormonen die ervoor zorgen dat er geen ovulatie
       plaatsvindt.
    - Betrouwbaar.
    - De pil moet dagelijks worden ingenomen.
    - De prikpil wordt om de drie maanden
       geïnjecteerd.
    - De NuvaRing moet één keer per maand in de
       vagina worden ingebracht.
    - De NuvaRing en de pil hebben na drie weken een
       stopweek. In deze week treedt de menstruatie
       op.
- Spiraaltje: wordt in de baarmoeder aangebracht en
       kan vijf jaar blijven zitten.
    - Hormoonspiraaltje: door de werking van
       hormonen worden bevruchting en innesteling
       nagenoeg onmogelijk.
    - Koperspiraaltje: door het koperdraadje worden
       zaadcellen beschadigd en wordt innesteling
       bemoeilijkt.
    - Spiraaltjes zijn betrouwbaar.
- Pessarium: een rubber koepeltje dekt de
       baarmoedermond af.
    - Wordt ingesmeerd met een zaaddodend middel.
    - Een pessarium moet na de
       geslachtsgemeenschap nog acht uur blijven
       zitten.
    - Minder betrouwbaar.
- Sterilisatie.
    - Bij een man worden de zaadleiders onderbroken.
    - Er vindt een zaadlozing zonder zaadcellen
       plaats.
    - Bij een vrouw worden de eileider onderbroken of
       geblokkeerd.
    - Na sterilisatie gaat de menstruatiecyclus gewoon
       door.
    - Sterilisatie is een blijvende ingreep.
    - Betrouwbaar.

### doelstelling 14 basisstof 8

```
Je kunt noodmaatregelen tegen ongewenste
zwangerschap noemen.
```
- Bij geen of verkeerd gebruik van een
    voorbehoedmiddel worden noodmaatregelen
    genomen tegen zwangerschap.
	- Morning-afterpil: deze pil bevat een grote
    hoeveelheid hormonen die ovulatie of
    innesteling voorkomen. Zo snel mogelijk na de
    geslachtsgemeenschap innemen tot maximaal
    drie dagen na de geslachtsgemeenschap.
- Abortuspil: kan tot en met de zevende week
    van de zwangerschap worden geslikt. Hierdoor
    worden het embryo en het baarmoederslijmvlies
    afgestoten.
- Zuigcurettage: met een zuigpompje wordt
    het baarmoederslijmvlies met het embryo
    weggezogen. Een zuigcurettage is een vorm van    abortus die tot en met de dertiende week van de zwangerschap kan worden uitgevoerd.
- Late abortus kan na de dertiende week
    plaatsvinden tot en met de 23e week van de
    zwangerschap.

### doelstelling 15 basisstof 9

```
Je kunt functies van seksualiteit noemen en verschillen
in opvattingen, normen en waarden daarover
omschrijven.
```	

- Voortplanting en lustbeleving zijn functies van
    seksualiteit.
	- Er zijn verschillende manieren in het omgaan met
    seksualiteit.
- Homoseksualiteit: je aangetrokken voelen tot
    iemand van hetzelfde geslacht.
	- Bij vrouwen wordt dit ook wel lesbisch genoemd.
	- Er zijn verschillende meningen over
	    homoseksualiteit. In sommige landen en
	    bij sommige geloven is het verboden om
	    homoseksueel te zijn.
- Lustbeleving kan leiden tot seksueel misbruik of
    seksueel geweld.
	- Voorbeelden: incest, aanranding, verkrachting,
    loverboys, grooming.

## competenties/vaardigheden

- Je hebt geleerd dat mensen verschillende
    opvattingen over seksualiteit kunnen hebben.
- Je hebt geleerd om met argumenten een mening te
    geven over seksualiteit en deze te onderbouwen.
- Je hebt geoefend in het maken en aflezen van
    diagrammen en grafieken.
- Je hebt geoefend in het halen van informatie uit
    artikelen en brochures.
- Je hebt geleerd om feiten van meningen te
    onderscheiden.
- Je hebt geoefend in het maken van berekeningen
    met biologische gegevens.




