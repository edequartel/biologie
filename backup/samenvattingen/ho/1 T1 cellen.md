**1 T1 cellen**

**Feit 1**

Je moet kunnen omschrijven wat een weefsel en wat een orgaan is.

\-	Weefsel: een groep cellen met dezelfde bouw en dezelfde functie(s).

`	`-	Bij veel weefsels komt tussencelstof voor tussen de cellen.

`	`-	Voorbeelden: kraakbeenweefsel, spierweefsel.

\-	Een orgaan is een deel van een organisme met een of meer functies.

`	`-	Een orgaan bestaat uit verschillende weefsels.

`	`-	Organenstelsel: een groep van samenwerkende organen, die gezamenlijk een bepaalde functie hebben.

**Feit 2**

Je moet in een afbeelding van de romp van een mens de organen kunnen benoemen.

\-	Het middenrif scheidt de romp van de mens in de borstholte en de buikholte.

`	`-	Organen in de borstholte: o.a. slokdarm, longen en hart.

`	`-	Organen in de buikholte: o.a. slokdarm, maag, lever, alvleesklier, dunne darm, dikke darm, nieren.

**Feit 3**

Je moet in een afbeelding van een plantaardige cel met celwand de delen kunnen benoemen.

\-	Cytoplasma (celplasma) met celmembraan.

`	`-	Plastiden (bladgroenkorrels, kleurstofkorrels of zetmeelkorrels).

\-	Celkern.

`	`-	Kernplasma met kernmembraan.

\-	Vacuole(n).

\-	Celwand met intercellulaire ruimten.

**Feit 4**

Je moet de kenmerken en functies van de delen van een plantaardige cel met celwand kunnen noemen.

\-	Cytoplasma (celplasma): bestaat uit water met opgeloste stoffen.

`	`-	Celmembraan: de buitenste laag van het cytoplasma.

`	`-	In het cytoplasma kunnen plastiden voorkomen.

\-	Celkern: regelt alles wat er in de cel gebeurt.

`	`-	De celkern bestaat uit kernplasma.

`	`-	Kernmembraan: de buitenste laag van het kernplasma.

`	`-	In het kernplasma bevinden zich de chromosomen.

\-	Vacuole(n): blaasje(s) in het cytoplasma, gevuld met vocht.

`	`-	Jonge plantecellen hebben veel kleine vacuolen.

`	`-	Oudere plantecellen hebben één grote, centrale vacuole.

\-	Plastiden: korrels in het cytoplasma.

`	`-	Bladgroenkorrels (groen): hierin vindt fotosynthese plaats.

`	`-	Kleurstofkorrels (geel, oranje of rood): geven bloemen en vruchten hun kleur.

`	`-	Zetmeelkorrels (kleurloos): hierin is zetmeel opgeslagen.

`	`-	Plastiden kunnen van de ene soort overgaan in de andere soort.

\-	Celwand: een stevig laagje om de cel heen.

`	`-	Een celwand behoort niet tot de cel, maar is tussencelstof.

`	`-	Een celwand bestaat uit dood materiaal.

\-	Intercellulaire ruimten: holten tussen de celwanden.

`	`-	Intercellulaire ruimten zijn gevuld met lucht.

**Feit 5**

Je moet van een dierlijke cel de delen kunnen noemen met hun kenmerken en functies.

\-	Cytoplasma (celplasma): bestaat uit water met opgeloste stoffen.

`	`-	Celmembraan: de buitenste laag van het cytoplasma.

\-	Celkern: regelt alles wat er in de cel gebeurt.

`	`-	De celkern bestaat uit kernplasma.

`	`-	Kernmembraan: de buitenste laag van het kernplasma.

`	`-	In het kernplasma bevinden zich de chromosomen.

\-	In dierlijke cellen komen geen plastiden en geen grote, centrale vacuolen voor. Om de cellen zitten geen celwanden.

**Feit 6**

Je moet de kenmerken van chromosomen kunnen noemen.

\-	Chromosomen zijn dunne 'draden' in elke celkern.

`	`-	In deze draden komt de stof DNA voor.

`	`-	De stof DNA bevat de informatie voor erfelijke eigenschappen.

`	`-	Elke celkern bevat de complete informatie voor alle erfelijke eigenschappen van een organisme.

\-	Elke soort organisme heeft een vast aantal chromosomen in elke celkern.

`	`-	Bij een mens bevat de kern van elke lichaamscel 46 chromosomen.

\-	In elke lichaamscel komen de chromosomen in paren voor.

`	`-	De twee chromosomen van een paar zijn gelijk in lengte en in vorm.

`	`-	Bij een mens bevat de kern van elke lichaamscel 23 paren chromosomen.

**Feit 7**

Je moet het doel en het verloop van een gewone celdeling kunnen beschrijven.

\-	Doel: de vorming van nieuwe cellen voor groei, vervanging en herstel.

\-	Verloop:

`	`-	Voor de celdeling is elk chromosoom één langgerekte, dunne draad.

`		`De chromosomen zijn niet zichtbaar.

`	`-	Elk chromosoom vormt een tweede draad erbij (een 'kopie').

`	`-	De chromosomen worden korter en dikker. Hierdoor worden ze zichtbaar.

`	`-	De chromosomen gaan in het midden van de cel liggen.

`	`-	De twee draden van elk chromosoom gaan uit elkaar. Elke draad is een afzonderlijk chromosoom geworden.

`	`-	Er ontstaan twee kernen en twee cellen.

`	`-	De chromosomen worden weer draadvormig. Hierdoor zijn ze niet meer zichtbaar.

\-	Elke dochtercel bevat dezelfde informatie voor erfelijke eigenschappen als de moedercel.

`	`-	Elke dochtercel bevat evenveel chromosomen als de moedercel.

`	`-	Na de celdeling wordt elke dochtercel net zo groot als de moedercel.

