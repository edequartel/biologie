# Biologie Toets A – Thema 1: Organen en Cellen

**Niveau:** VMBO-GT  
**Aantal vragen:** 24  
**Totaal te behalen punten:** 31  

<!--
[antwoorden](thema1antwoorden.md)
-->

---

## Vraag 1 – Het madeliefje

In afbeelding 1 zie je een madeliefje, dit is een plant.  
*(Afbeelding 1: een madeliefje, met witte blaadjes en een geel hart.)*

a. Noteer vier levenskenmerken van het madeliefje.  
b. De bloem en de bladeren zijn voorbeelden van organen van een plant.  
   Leg uit dat de bladeren en de bloem van het madeliefje uit verschillende weefsels bestaan.  
c. Vindt in alle delen van het madeliefje mitose plaats? Leg je antwoord uit.

---

## Vraag 2 – Chromosomen

In tabel 1 is van vijf organismen het aantal chromosomen in een cel weergegeven.

Zijn in de tabel de chromosomen in een **lichaamscel** of in een **geslachtscel** weergegeven?

| Soort        | Aantal chromosomen |
|---------------|-------------------|
| Adelaarsvaren | 52 |
| Cavia         | 32 |
| Goudvis       | 47 |
| Hond          | 39 |
| Huisvlieg     | 6  |

---

## Vraag 3 – Winterpenen

Winterpenen zijn oranje van kleur.  
Delen van de wortel die boven de grond uitkomen, worden groen. Hierbij gaat de ene soort korrels (A) over in een andere soort korrels (B).

Welke soort korrel is A? En welke soort korrel is B?  
Schrijf je antwoord zo op:  
Korrel A = …  
Korrel B = …

---

## Vraag 4 – Schrompelnieren

Lees de tekst:

> De nieren halen afvalstoffen uit het bloed.  
> Deze afvalstoffen verlaten via de urine het lichaam.  
> Bij iemand met de aandoening schrompelnieren worden de nieren steeds kleiner.  
> Hierdoor kunnen de nieren hun functie steeds minder goed uitvoeren,  
> waardoor ernstige gezondheidsklachten ontstaan.

a. Bij welk organisatieniveau hoort een nier?  
A. cel  
B. orgaan  
C. organenstelsel  
D. weefsel  

c. Welk levenskenmerk werkt door schrompelnieren minder goed?

---

## Vraag 5 – Magnus

Amir en Nadia hebben drie jaar geleden een zoon gekregen: Magnus.

a. In welke levensfase bevindt Magnus zich?  
A. baby  
B. peuter  
C. kleuter  
D. schoolkind  

b. Magnus is ontstaan uit twee geslachtscellen.  
   Waarom bevat een geslachtscel slechts 23 chromosomen?  

c. Welke twee geslachtschromosomen bevinden zich in de lichaamscellen van Magnus?

---

## Vraag 6 – Groei van bonenplanten

Leerlingen onderzoeken of groei bij bonenplanten in een ander tempo plaatsvindt bij verschillende temperaturen.  

Ze maken twee kasjes:  
- één op 12 °C  
- één op 20 °C  
In beide kasjes staan 25 bonenplanten.

De gemiddelde lengte van de planten is gemeten om de dag.

| Dag | Gemiddelde lengte bij 12 °C | Gemiddelde lengte bij 20 °C |
|-----|------------------------------|------------------------------|
| 1 | 0,5 cm | 1 cm |
| 3 | 1,2 cm | 1,7 cm |
| 5 | 3 cm | 5 cm |
| 7 | 6 cm | 9 cm |
| 9 | 8 cm | 12 cm |
| 11 | 11 cm | 14 cm |
| 13 | 13 cm | 17 cm |

a. Noteer een onderzoeksvraag die bij dit onderzoek hoort.  

c. Welke conclusie kan uit dit onderzoek worden getrokken?

---

## Vraag 7 – Eicel en zaadcel

a. Noteer één verschil in bouw tussen een eicel en een zaadcel.  
b. Welk voordeel heeft de zaadcel van zijn bouw?

---

## Vraag 8 – Fotosynthese in slakken

Lees de tekst:

> Er bestaat een groene zeeslak waarin fotosynthese kan plaatsvinden.  
> Dit is mogelijk doordat de slak bladgroenkorrels opslaat uit de wieren die hij eet.  
> De slak kan deze bladgroenkorrels zelfs doorgeven aan zijn nakomelingen.  
> De slak neemt ook erfelijke informatie uit de wieren op,  
> die nodig is voor fotosynthese, en geeft deze informatie door aan zijn nakomelingen.

a. In welk deel van een cel van het wier bevinden zich bladgroenkorrels?  
A. in de celkern  
B. in de celwand  
C. in het celmembraan  
D. in het cytoplasma  

b. Chromosomen bevatten informatie voor erfelijke eigenschappen.  
   Uit welke twee stoffen bestaan chromosomen?  

c. Vul de tabel op je werkblad in.  
d. Waarom is het bijzonder dat in een slak fotosynthese kan plaatsvinden?

---

## Vraag 9 – Zebravinken

De lichaamscel van een zebravink bevat 40 chromosomen.  
Bij zebravinken wordt het geslacht bepaald door geslachtschromosomen met de letters W en Z.  
Een vrouwtje heeft WZ.  
Een mannetje heeft ZZ.  
De combinatie WW komt niet voor.

*(Afbeelding 4: een zebravink, klein vogeltje met grijs verenkleed en oranje snavel.)*

a. Hoe heet het proces waarbij geslachtscellen worden gevormd?  
b. Een bevruchte eicel bevat geslachtschromosomen met de letters ZZ.  
   Ontwikkelt zich hieruit een mannetje of een vrouwtje? Leg je antwoord uit.  
c. Bij welke zebravink vindt meer mitose plaats: bij een jonge of bij een oude zebravink? Leg uit.  
d. Hoeveel chromosomen bevat een bevruchte eicel van een zebravink?  
A. 20 chromosomen  
B. 40 chromosomen  
C. 80 chromosomen  

<!--
# Antwoorden – Biologie Toets A – Thema 1: Organen en Cellen

---

## Vraag 1 – Het madeliefje
a. Levenskenmerken:  
- Ademhalen  
- Voeden  
- Groeien  
- Voortplanten  
(ook goed: uitscheiden, reageren op prikkels, bewegen)

b. Bladeren en bloem bestaan uit verschillende weefsels,  
omdat elke weefselsoort een eigen functie heeft,  
zoals transport (vaten), stevigheid (houtvaten, steunweefsel) of bescherming (opperhuid).

c. Nee, mitose vindt alleen plaats in delen waar groei of herstel nodig is,  
zoals in delingsweefsel (toppen van wortel en stengel), niet in alle delen.

---

## Vraag 2 – Chromosomen
Het aantal chromosomen hoort bij **lichaamscellen**.  
Geslachtscellen hebben de helft van dit aantal.

---

## Vraag 3 – Winterpenen
Korrel A = **kleurstofkorrel (chromoplast)**  
Korrel B = **bladgroenkorrel (chloroplast)**

---

## Vraag 4 – Schrompelnieren
a. Antwoord: **B. orgaan**  
c. Levenskenmerk: **uitscheiding van afvalstoffen** (of: stofwisseling)

---

## Vraag 5 – Magnus
a. Antwoord: **C. kleuter**  
b. Een geslachtscel bevat 23 chromosomen,  
zodat na de bevruchting het totaal weer 46 is (de helft van vader en moeder).  
c. Magnus is een jongen → geslachtschromosomen **XY**.

---

## Vraag 6 – Groei van bonenplanten
a. Onderzoeksvraag:  
> Groeien bonenplanten sneller bij 20 °C dan bij 12 °C?

c. Conclusie:  
> Bonenplanten groeien sneller bij 20 °C dan bij 12 °C.  
> De temperatuur beïnvloedt de groeisnelheid positief tot op zekere hoogte.

---

## Vraag 7 – Eicel en zaadcel
a. Een eicel is groot en bevat veel reservevoedsel;  
een zaadcel is klein en beweeglijk met een zweepstaart.  
b. Voordeel: De zaadcel kan zich actief voortbewegen naar de eicel.

---

## Vraag 8 – Fotosynthese in slakken
a. Antwoord: **D. in het cytoplasma** (bladgroenkorrels liggen in het cytoplasma)  
b. Chromosomen bestaan uit **DNA** en **eiwitten (histonen)**.  
d. Het is bijzonder, omdat fotosynthese normaal alleen bij planten voorkomt,  
niet bij dieren zoals slakken.

---

## Vraag 9 – Zebravinken
a. Proces: **meiose (reductiedeling)**  
b. ZZ → **mannetje**, want mannetjes hebben twee Z-chromosomen.  
c. Bij een jonge zebravink, want die groeit nog en heeft meer celdeling (mitose).  
d. Antwoord: **B. 40 chromosomen**

---
-->
