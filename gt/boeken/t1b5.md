# Thema 1 Organen en cellen

## Basisstof 5 Gewone celdeling (mitose)

### leerdoelen

1.5.1 Je kunt beschrijven hoe een gewone celdeling (mitose) verloopt, wat het doel van de mitose is en wat de kenmerken ervan zijn.

#### inleiding

Ieder mens is ooit ontstaan uit één cel (een bevruchte eicel). Een volwassene van 
20 jaar bestaat uit ongeveer honderdduizend miljard cellen. In twintig jaar zijn er dus 
heel veel cellen bijgekomen.

DE VORMING VAN NIEUWE CELLEN  
Elk uur vormt je lichaam veel nieuwe cellen. Door deze nieuwe cellen kun je groeien. 
Maar ook als organismen niet groeien, worden er nieuwe cellen gemaakt. Die zijn nodig 
om bijvoorbeeld een wond te herstellen of om oude cellen te vervangen.

De vorming van nieuwe lichaamscellen verloopt bij alle organismen op een vergelijkbare 
manier (zie afbeelding 1):  
1 Kerndeling: de celkern deelt zich in tweeën.  
2 Celdeling: het cytoplasma deelt zich in tweeën zodat twee cellen ontstaan.  
3 Plasmagroei: de gedeelde cellen vormen extra cytoplasma.

Na de celdeling zijn uit één cel (de moedercel) twee nieuwe cellen ontstaan 
(de dochtercellen). Door plasmagroei wordt elke dochtercel net zo groot als de 
oorspronkelijke moedercel.

DE GEWONE CELDELING  
Nieuwe lichaamscellen ontstaan door gewone celdeling of mitose. In 
afbeelding 2 zie je in zes stappen wat er precies gebeurt bij de gewone 
celdeling. Als een cel zich niet deelt, zijn de chromosomen niet zichtbaar 
(zie stap 1 en 6 van afbeelding 2).  
Een gewone celdeling verloopt als volgt:  
• Stap 1: kopiëren van de chromosomen. Als voorbereiding op de 
kerndeling vormt elk chromosoom een kopie van zichzelf (het origineel). 
Je ziet dat hiernaast getekend, boven de cel van stap 1. De beide DNA- 
ketens zitten op één plaats aan elkaar vast.  

• Stap 2: spiraliseren van de DNA-ketens. De DNA-ketens van elk 
chromosoom rollen op tot een spiraal. Hierdoor worden de chromosomen 
korter en dikker. Je ziet dat hiernaast getekend, boven de cel van stap 2. 
De chromosomen worden daardoor zichtbaar door een microscoop.  

• Stap 3, 4 en 5: kerndeling. De twee DNA-ketens (origineel en kopie) van 
elk chromosoom gaan uit elkaar. Het ene punt waarop ze aan elkaar 
vastzitten, laat los. Elke dochtercel krijgt van elk chromosoom een van 
de twee DNA-ketens. Elke dochtercel bevat daardoor dezelfde informatie 
voorerfelijke eigenschappen als de moedercel. Het zijn dus exacte 
kopieën van de moedercel.  

• Stap 5 en 6: celdeling. Tussen de kernen van beide dochtercellen 
ontstaan twee celmembranen. Daardoor wordt het cytoplasma van beide 
dochtercellen gescheiden. Er zijn nu twee dochtercellen ontstaan.  

1 Als een cel niet deelt, zijn de chromosomen niet te zien. Van elke DNA-keten ontstaat een kopie.  
2 Aan het begin van de celdeling worden de DNA-ketens korter en dikker.  
3 De chromosomen gaan in het midden van de cel liggen. De twee DNA-ketens van elk chromosoom gaan uit elkaar.  
4 Het origineel en de kopie van elke DNA-keten zijn elk naar een andere kant van de cel getrokken.  
5 Er ontstaan twee kernen en twee celmembranen tussen de kernen.  
6 Er zijn twee cellen ontstaan. De DNA-ketens zijn niet meer zichtbaar.  

KENNIS

(1) a Als een organisme groeit, neemt het aantal cellen af / toe.  
b Wat is een ander woord voorde gewone celdeling?  
c Door welk proces zijn na een celdeling de dochtercellen net zo groot als de moedercel?  
d Door welk proces worden de chromosomen van een delende cel zichtbaar door een microscoop?  
e Tijdens een kerndeling bestaat een chromosoom uit twee DNA-ketens.  
Door welk proces bevatten deze twee ketens precies dezelfde erfelijke informatie?  

(2) a Na een gewone celdeling bevat elke dochtercel:  
O A minder chromosomen dan de moedercel.  
O B evenveel chromosomen als de moedercel.  
O C meer chromosomen dan de moedercel.  

b Na een gewone celdeling bevat elke dochtercel:  
O A andere erfelijke informatie dan de moedercel.  
O B dezelfde erfelijke informatie als de moedercel.  

Samenvatting  
Maak een samenvatting van de basisstof.  
• Vul in afbeelding 3 de namen van de stappen en de cellen in.  

• Tijdens een celdeling kopiëren en spiraliseren de chromosomen zich. Leg uit wat er 
tijdens deze processen gebeurt.  

Kopiëren:  

Spiraliseren:  

(3) Lees de tekst ‘Jong en strak door celdeling’.  
a Uit hoeveel cellen bestaat een 20-jarige ongeveer? Geef je antwoord in cijfers.  
b Je lichaam vormt per uur ongeveer één miljard (1 000 000 000) nieuwe cellen 
door celdeling. Er gaan ook cellen dood. Bij een meisje gaan per uur 900 000 000 
(negenhonderd miljoen) cellen dood. Bij dit meisje komen er 10% meer cellen bij dan 
er doodgaan.  
Hoeveel nieuwe cellen worden bij dit meisje per uur gevormd? Leg je antwoord uit 
met een berekening.  

c Bij sommige ouderen duurt het lang voordat een wondje is genezen. Leg dit uit.  

(4) In afbeelding 5 zie je zes foto’s van de gewone celdeling (mitose).  
Zet de foto’s in de juiste volgorde. Begin met foto B.  

(5) In afbeelding 6 zie je verschillende cellen van een worteltop van een ui. Een aantal cellen 
is genummerd.  
a In welke genummerde cellen vindt celdeling plaats?  
b Aan het uiteinde van een wortel zie je veel delende cellen. Midden in een wortel zie je 
minder delende cellen.  
Leg uit dat bij het uiteinde van de wortel meer celdelingen plaatsvinden.  
c Op welke andere plaatsen in een plant kun je veel delende cellen vinden?  

De celcyclus is het herhalende proces van celdeling, plasmagroei en een volgende 
celdeling. De celcyclus verloopt niet op elke leeftijd even snel.  
a Bij wie verloopt de celcyclus van botcellen sneller: bij een baby of bij een 
volwassene? Leg je antwoord uit.  
b Ook de verschillende celtypen delen niet allemaal even snel. Een huidcel wordt elke 
veertien dagen vervangen. De cellen van de wand van je darmen gaan maar drie tot 
vier dagen mee.  
Leg uit waarom de celcyclus van de darmwandcellen zo kort is.  