# Thema 1 Organen en cellen

## Basisstof 2 De bouw van een organisme

LEERDOEL
1.2.1 Je kunt de organisatieniveaus binnen een organisme benoemen en beschrijven.

TAXONOMIE LEERDOEL EN OPDRACHTEN
1.2.1

Onthouden 1  
Begrijpen 2, 3, 5a, 6a  
Toepassen 4bc, 5b, 6bc  
Analyseren 4b2, 5c, 7

► Leren onderzoeken 1  
► Practica 1 en 2

Jouw lichaam bestaat uit miljoenen cellen. Al die cellen werken samen zodat jij kunt sporten, denken en praten. Niet elke cel is hetzelfde. Je spiercellen hebben bijvoorbeeld een andere bouw dan je hersencellen.

ORGAANSTELSELS  
Grotere organismen zoals de mens hebben orgaanstelsels, bijvoorbeeld het verteringsstelsel of het ademhalingsstelsel (zie afbeelding 1). Een orgaanstelsel bestaat uit organen. Een orgaan is een deel van een organisme met een of meer functies.

Organen bestaan uit cellen. Door een microscoop lijken cellen ‘plat’, maar in werkelijkheid hebben cellen diepte (zie afbeelding 2 en 3). Er zijn verschillende typen cellen. De vorm van een cel hangt samen met zijn functie.

Afb. 2 Een cel getekend zoals je hem door een microscoop ziet.

Afb. 3 Een cel driedimensionaal getekend.

WEEFSELS  
Een groep cellen met eenzelfde vorm en functie noem je een weefsel. In afbeelding 4 zie je voorbeelden van weefsels. Organen bestaan vaak uit verschillende weefsels. De cellen in spierweefsel hebben een andere vorm dan de cellen in bindweefsel.

In veel weefsels zit tussencelstof tussen de cellen. Er zijn verschillende typen tussencelstof, met elk zijn eigen functie. Soms is het een vloeistof, zoals de hersenvloeistof tussen de zenuwcellen in de hersenen, soms is het een harde stof die wordt gemaakt door de cellen. Zo maken botcellen een kalkachtige stof als tussencelstof. De botcellen zelf zijn met elkaar verbonden door uitlopers. Door de tussencelstof en de uitlopers is beenweefsel stevig en sterk.

Afb. 4 Enkele weefseltypen.  
spierweefsel  bindweefsel

Afb. 5 Cellen, weefsels, organen en orgaanstelsels vormen samen een organisme.

ORGANISATIENIVEAUS  
Biologen onderzoeken organismen op verschillende organisatieniveaus (zie afbeelding 5). Van groot naar klein zijn dat:  
• organisme  
• orgaanstelsel  
• orgaan  
• weefsel  
• cel

De verschillende organisatieniveaus werken voortdurend samen. Als je tegen een bal schopt, gebruik je bijvoorbeeld je skelet, spieren en zintuigcellen. Je orgaanstelsels, organen, weefsels en cellen reageren op elkaar en werken met elkaar samen. Door deze samenwerking kun je de bal met de juiste snelheid en in de goede richting schoppen.

---

2 Hierna staan negen omschrijvingen van begrippen.  
• Zet de namen van de begrippen in de puzzel van afbeelding 7.  
• In de gekleurde vakjes lees je dan een woord. Vul dit woord in onder de puzzel.

1 De stof die zich tussen de cellen bevindt.  
2 Een groep samenwerkende organen die samen een bepaalde functie hebben.  
3 Een deel van een organisme met een of meer functies.  
4 Het deel van het verteringsstelsel dat gedeeltelijk in de borstholte ligt en gedeeltelijk in de buikholte.  
5 De tussencelstof van dit weefsel bevat veel kalk.  
6 De spieren van je lichaam vormen samen dit orgaanstelsel.  
7 De hersenen zijn een deel van dit orgaanstelsel.  
8 Dit orgaan scheidt de romp in de borstholte en de buikholte.  
9 Een groep cellen met dezelfde bouw en dezelfde functie(s).

Samenvatting  
Maak een samenvatting van de basisstof.  
• Zet de organisatieniveaus op volgorde van groot naar klein.  
• Leg uit dat tussencelstof de eigenschappen van een weefsel bepaalt.

---

INZICHT

Maak de volgende opdrachten in je schrift.

In afbeelding 8 is een torso schematisch getekend. Op drie plaatsen is een doorsnede gemaakt (1, 2 en 3). De dwarsdoorsneden (A, B en C) zijn in afbeelding 9 schematisch getekend.  
a Combineer elke doorsnede met de juiste letter.  
b Geef de namen van vijf organen die je ziet in doorsnede A.  
c In het middenrif zitten openingen. Daar gaan organen doorheen die zowel in de borstholte als in de buikholte liggen. Welke organen gaan door het middenrif?

doorsnede 1  
doorsnede 2  
doorsnede 3

Afb. 8 Doorsneden van een torso.  
Afb. 9 Dwarsdoorsneden van een torso.

---

a Cellen in je lichaam hebben verschillende vormen. Waarmee hangt de vorm van een cel samen?

b In afbeelding 10 zie je dat rode bloedcellen rond en plat zijn. Waarmee hangt deze ronde en platte vorm samen?

c Een rode bloedcel stroomt door het bloedvatenstelsel. Is een rode bloedcel een deel van het bloedvatenstelsel? Leg je antwoord uit.

Afb. 10 Een rode bloedcel.

Verschillende weefsels hebben verschillende eigenschappen.  
a In je oorschelp zit kraakbeen. Kraakbeen is lichter en soepeler dan beenweefsel. Is de tussencelstof bij kraakbeen harder of zachter dan de tussencelstof bij beenweefsel?  

---

(1) Zet de organisatieniveaus op volgorde van groot naar klein.  
(2) Leg uit dat tussencelstof de eigenschappen van een weefsel bepaalt.  
(3) Combineer elke doorsnede in afbeelding 8 met de juiste letter in afbeelding 9.  
(4) Geef de namen van vijf organen die je ziet in doorsnede A.  
(5) Welke organen gaan er door het middenrif?  
(6) Waarmee hangt de vorm van een cel samen?  
(7) Waarmee hangt de ronde en platte vorm van een rode bloedcel samen?  
(8) Is een rode bloedcel een deel van het bloedvatenstelsel? Leg je antwoord uit.  
(9) Is de tussencelstof bij kraakbeen harder of zachter dan de tussencelstof bij beenweefsel?  

【4:0†3GTbvj_thema_1 edit.pdf】