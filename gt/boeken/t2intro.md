# Thema 2 Voortplanting en seksualiteit

### Leerdoelen

1 Je kunt uitleggen dat bij bevruchting ieder van de ouders de helft van de chromosomen levert.  
2 Je kunt enkele soa’s noemen en uitleggen hoe je die kunt voorkomen.  
3 Je kunt drie typen bloedvaten noemen met hun kenmerken en hun functies.  
4 Je kunt primaire en secundaire geslachtskenmerken noemen.

#### Inleiding

In de puberteit begint je lichaam te veranderen. Een jongen krijgt zijn eerste zaadlozing en een meisje krijgt voor het eerst de menstruatie. Ook krijg je seksuele gevoelens. Doordat je vruchtbaar wordt, kun je kinderen krijgen.

Wat weet je al over voortplanting en seksualiteit?

In de onderbouw heb je al geleerd over onderwerpen die te maken hebben met voortplanting en seksualiteit. Je hebt deze kennis nodig voor dit thema. Wil je snel controleren wat je nog weet? Maak dan de volgende opdrachten.

(1) Hierna staan zinnen over twee typen cellen: geslachtscellen en lichaamscellen.  
1 Eicellen en zaadcellen zijn geslachtscellen / lichaamscellen.  
2 Een lichaamscel van een mens bevat 23 / 46 chromosomen.  
3 Een geslachtscel van een mens bevat 23 / 46 chromosomen.  
4 Een bevruchte eicel van een mens bevat 23 / 46 chromosomen.  
5 In een lichaamscel komen de chromosomen enkelvoudig / in paren voor.  
6 In een geslachtscel komen de chromosomen enkelvoudig / in paren voor.  
7 Minder dan de helft / De helft / Meer dan de helft van de chromosomen in een lichaamscel van een meisje zijn afkomstig van de moeder.

(2) Bij geslachtelijke voortplanting:  
1 versmelt de kern van een mannelijke voortplantingscel met de kern van een eicel / zaadcel.  
2 zijn de erfelijke eigenschappen van de nakomeling anders dan / gelijk aan die van de ouders.

(3) In afbeelding 1 zie je drie typen bloedvaten.  
a Bloedvat 1 is een ader / haarvat / slagader.  
Bloedvat 2 is een ader / haarvat / slagader.  
Bloedvat 3 is een ader / haarvat / slagader.  

b Wat zijn de eigenschappen van de drie typen bloedvaten?  
1 Een ader vervoert bloed naar het hart toe / van het hart af.  
2 Een slagader vervoert bloed naar het hart toe / van het hart af.  
3 Uitwisseling van stoffen tussen het bloed en de cellen gebeurt in de aders / haarvaten / slagaders.

(4) a Bacteriën planten zich voort door celdeling / sporen / zaden.  
Bacteriën planten zich geslachtelijk / ongeslachtelijk voort.  

b Welke twee omstandigheden zijn het meest gunstig voor bacteriën om zich voort te planten?  
□ A donker  
□ B droog  
□ C koud  
□ D licht  
□ E vochtig  
□ F warm  

c Hoe voorkom je dat je een soa oploopt als je seks hebt?  
Een soa voorkom je door een ________ te gebruiken.

(5) Britt is zwanger van haar tweede kind. Kevin is de vader van het kind.  
a Van wie is de erfelijke informatie van het ongeboren kind afkomstig?  
O A vooral van Britt  
O B vooral van Kevin  
O C van Britt en Kevin evenveel  

b Welke eigenschappen van het ongeboren kind zijn erfelijk?  
Alle eigenschappen zijn / Een deel van de eigenschappen is erfelijk.  

c Zijn de erfelijke eigenschappen van het ongeboren kind precies hetzelfde als die van Britts eerste kind? ja / nee  

(6) Welke geslachtskenmerken zijn secundaire geslachtskenmerken?  
□ A baardgroei  
□ B balzak  
□ C borsten  
□ D borsthaar  
□ E lagere stem  
□ F penis  
□ G vulva  
□ H vulvalippen