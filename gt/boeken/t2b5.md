# Thema 2 Voortplanting en seksualiteit

## Basisstof 5 Geboorte

### leerdoelen

2.5.1 Je kunt beschrijven welke fasen tijdens de geboorte worden doorlopen.  

* Dit leerdoel vind je in een andere basisstof.

#### inleiding

Na negen maanden van groei en ontwikkeling is de foetus er klaar voor: de geboorte kan beginnen.

BEVALLING  
De geboorte van een baby wordt geregeld door hormonen. De geboorte gaat in vier stappen:  

* indaling  
* ontsluiting  
* uitdrijving  
* nageboorte  

De indaling begint vaak een paar weken voor de bevalling. Hierbij zakt het hoofdje van de foetus naar beneden.  

De bevalling begint vaak met weeën. Hierbij trekken spieren in de baarmoederwand steeds vaker en steeds krachtiger samen. Tijdens de weeën worden de baarmoederhals en baarmoedermond wijder. Dit heet de ontsluiting. Hierbij breken meestal de vruchtvliezen, waardoor het vruchtwater voor een deel naar buiten komt. De opening die bij de ontsluiting ontstaat, moet groot genoeg zijn voor het hoofdje van de foetus. Bij een volledige ontsluiting is de diameter van de opening tien centimeter.

Hierna vindt de uitdrijving plaats. De weeën worden dan steeds krachtiger en de spieren in de buikwand gaan ook samentrekken. Met deze persweeën wordt de baby naar buiten geperst.

NA DE GEBOORTE  
Direct na de geboorte begint de baby meestal te huilen. Dat is een goed teken: de baby haalt adem. Na een tijdje wordt de navelstreng afgeklemd en doorgeknipt. Het stukje van de navelstreng van de baby droogt uit en valt na ongeveer een week af. Hierna ontstaat bij het kind een litteken op de buik: de navel.

Nadat de baby is geboren, is de bevalling nog niet afgelopen. Ongeveer een kwartier na de geboorte van de baby ontstaan naweeën. Dit zijn samentrekkingen van de baarmoederwandspieren. Hierdoor komen de placenta, de resten van de navelstreng en de vruchtvliezen via de vagina naar buiten. Dit is de nageboorte.

(1) 

a Zet de vier fasen van de geboorte in de juiste volgorde.  
b Wat gebeurt er tijdens de ontsluiting?  
c Tijdens welke fase van de geboorte krijgt een vrouw persweeën?  
d Tijdens welke fase van de bevalling komt het hoofdje naar buiten?  
e Wat verlaat het lichaam van de vrouw tijdens de nageboorte?  

moeder rookt of drinkt’.  

**Borstvoeding is gezond**

Borstvoeding is gezond, maar niet als moeder rookt of drinkt
Veel aanstaande moeders staan voor de vraag: borstvoeding of flesvoeding?
Borstvoeding bevat enkele stoffen die niet in flesvoeding zitten. Deze stoffen
beschermen de baby tegen allerlei ziekten en allergieën.
Als de baby aan de tepel zuigt, gaat er een signaal naar de hypofyse. De hypofyse geeft
dan een hormoon af. Dit hormoon komt via de bloedvaten bij de melkklieren terecht.
Spiertjes rondom de melkklieren trekken dan samen. Daardoor stroomt er melk naar
de tepel. Dit wordt de toeschietreflex genoemd.
Baby’s van moeders die roken, krijgen minder moedermelk binnen. Een van de
oorzaken is de stof nicotine. Nicotine vernauwt de bloedvaten. Hierdoor kan het
hormoon minder goed of minder snel bij de melkklieren komen.
Ook het drinken van alcohol beïnvloedt de borstvoeding negatief. Uit onderzoeken is
gebleken dat een kind minder moedermelk drinkt als de moeder borstvoeding geeft
direct na het drinken van een glas wijn of bier.

(3) 

a In welke volgorde vinden de volgende stappen plaats?  
A Er gaat een signaal naar de hypofyse.  
B Spiertjes rond de melkklieren trekken samen.  
C De baby krijgt melk.  
D De baby zuigt aan de tepel.  
E De hypofyse maakt een hormoon.  
F Er gaat melk naar de tepel.  
G Het hormoon komt bij de melkklieren.  

b In de tekst lees je dat door nicotine de hormonen van de hypofyse minder goed of minder snel bij de melkklieren komen.  
Leg uit hoe dit er uiteindelijk voor zorgt dat het kind te weinig voeding binnenkrijgt.  

c Stel dat de moeder ook tijdens haar zwangerschap heeft gerookt.  
Leg uit dat de gevolgen van roken bij de borstvoeding dan extra gevaarlijk zijn.  

Het vruchtwater heeft veel functies voor de foetus. Hij kan het vruchtwater drinken, uitplassen en ‘inademen’. Sommige baby’s poepen voor of tijdens de geboorte in het vruchtwater. Het vruchtwater is dan bruin of groen van kleur.  

(4)
 
a Leg uit in welke organen deze poep dan terecht kan komen en problemen kan veroorzaken.  
b De vliezen breken niet altijd tijdens de ontsluiting.  
Leg uit dat een vrouw dan niet weet of haar baby in het vruchtwater heeft gepoept.  

**Lees de tekst ‘Ligging van de foetus’.**

Ligging van de foetus
Aan het einde van een normale zwangerschap ligt het hoofdje van de foetus naar
beneden. Bij de bevalling komt het hoofdje dan het eerst naar buiten. Maar er zijn
uitzonderingen (zie de afbeelding). Bij een stuitligging ligt het kindje met de billen
naar beneden. Bij een dwarsligging ligt het kind met zijn ruggetje naar beneden.
Soms wordt een baby geboren door een keizersnede. Bij een keizersnede komt de
baby met behulp van een operatie via de buikwand ter wereld. In Nederland kan een
vrouw alleen een keizersnede krijgen als daar een medische reden voor is.

<!--
(7) De ontsluiting kan langzaam verlopen of zelfs niet op gang komen als het hoofd niet goed op de baarmoedermond drukt. Dit kan ook gebeuren bij een normale ligging. Wat kan er aan de hand zijn als een baby met een goede ligging te weinig druk geeft op de baarmoedermond?  
(8) In onze darmen leven verschillende soorten bacteriën, waaronder de bacterie *Escherichia coli* (afgekort *E. coli*). Deze bacterie kan een baby ziek maken.  
Leg uit tijdens welk type bevalling een baby de minste kans heeft om besmet te worden met *E. coli*.  
(9) Bij een normale bevalling duurt de geboorte van het hoofd vaak het langst. Dat komt doordat dit het grootste deel is van het lichaam.  
Sommige vrouwen kiezen bij een stuitligging toch voor een bevalling. Dat noem je een stuitbevalling. De reden hiervoor kan zijn dat een keizersnede risico’s kan geven voor een volgende zwangerschap.  
Leg uit dat een baby kortdurend zuurstofgebrek kan krijgen bij een stuitbevalling.
-->