# Thema 1 Organen en cellen

## Basisstof 3 Cellen van dieren en planten

LEERDOEL  
1.3.1 Je kunt delen benoemen van dierlijke en plantaardige cellen met hun kenmerken en functies.

TAXONOMIE LEERDOEL EN OPDRACHTEN  
1.3.1

Onthouden 1  
Begrijpen 2, 3, 5a,b  
Toepassen 4, 5c, 6a  
Analyseren 5d, 6b, 7  

► Leren onderzoeken 1 en 2  
► Practica 3, 4 en 5  

Jouw lichaam bestaat uit ongeveer honderd biljoen cellen wanneer het volgroeid is. Ook andere organismen, zoals planten, kunnen uit veel cellen bestaan.

DIERLIJKE CELLEN  
In afbeelding 1 zie je een schematische tekening van een dierlijke cel. Deze cel wordt omgeven door een dun vlies: het celmembraan. Een dierlijke cel bestaat voor het grootste deel uit cytoplasma (celplasma). Cytoplasma is een stroperige vloeistof van water met veel opgeloste stoffen. In het cytoplasma ligt de celkern. De celkern regelt alles wat er in een cel gebeurt. Ook om de celkern ligt een dun vlies: het kernmembraan.

celmembraan-  
celkern----------  
kernmembraan  
cytoplasma—

Afb. 1 Een dierlijke cel (schematisch).

PLANTAARDIGE CELLEN  
Cellen van planten bestaan net als dierlijke cellen uit een celmembraan, cytoplasma, een celkern en een kernmembraan (zie afbeelding 2).

Afb. 2 Een plantaardige cel (schematisch).  

intercellulaire  

celkern  

celmembraan  
vacuole  

kernmembraan  

cytoplasma  
celwand  

In het cytoplasma van plantencellen komen daarnaast een of meer vacuolen voor. Vacuolen zijn blaasjes gevuld met vocht. Het vacuolevocht bestaat uit water met opgeloste stoffen. Jonge plantencellen bevatten meerdere vacuolen. Als de cellen ouder worden, vloeien de kleine vacuolen samen tot één grote vacuole. Het cytoplasma ligt dan in een dunne laag tegen het celmembraan aan.

Het cytoplasma van een plantaardige cel maakt een stevig laagje om de cel heen: de celwand. De celwand is tussencelstof en behoort niet tot de cel. Celwanden zorgen voor stevigheid.

De celwanden sluiten vaak niet precies op elkaar aan. Tussen de celwanden van cellen die naast elkaar liggen, komen kleine holten voor: de intercellulaire ruimten. Deze holten zijn gevuld met lucht of water.

KORRELS  
In het cytoplasma van plantencellen kunnen korrels voorkomen. Er zijn verschillende typen korrels:  
• bladgroenkorrels  
• kleurstofkorrels  
• zetmeelkorrels  

Bladgroenkorrels komen voor in de groene delen van planten, vooral de bladeren. Door de bladgroenkorrels zien planten er groen uit (zie afbeelding 3.1). In bladgroenkorrels vindt fotosynthese plaats. Door fotosynthese ontstaat glucose. Een plant gebruikt glucose als energiebron, maar ook als grondstof om de stoffen te maken waaruit de plant bestaat.

Kleurstofkorrels komen voor in de cellen van bloemen en vruchten met een gele, oranje of rode kleur (zie afbeelding 3.2). Kleurstofkorrels geven bloemen en vruchten hun opvallende kleur.

Zetmeelkorrels zijn kleurloos. Ze komen onder andere voor in de cellen van aardappels (zie afbeelding 3.3). In zetmeelkorrels is zetmeel opgeslagen. Zetmeel is een belangrijke reservestof voor planten.

1 bladgroenkorrels 2 kleurstofkorrels

Afb. 3 Typen korrels.

3 zetmeelkorrels

Korrels kunnen van het ene type overgaan in het andere type. Bijvoorbeeld: als een mandarijn rijp wordt, verandert de kleur van groen naar oranje (zie afbeelding 4). Bladgroenkorrels veranderen dan in oranje kleurstofkorrels.

Afb. 4 Mandarijnen.

1 onrijp 2 rijp

KENNIS

2

In afbeelding 5 zie je een plantaardige cel.  
Geef de namen van de genummerde delen.

1 =

2 =

3 =

4 =

5 =

6 =

Hierna staan vier delen van planten.  
Welke korrels komen voor in het deel van de plant?

Afb. 5 Een plantencel.

1 kroonblad van een tulp  
2 maïskorrel  
3 schil van een rijpe citroen  
4 stengel van een tulp  

bladgroenkorrels / kleurstofkorrels / zetmeelkorrels   
bladgroenkorrels / kleurstofkorrels / zetmeelkorrels   
bladgroenkorrels / kleurstofkorrels / zetmeelkorrels   
bladgroenkorrels / kleurstofkorrels / zetmeelkorrels  

Samenvatting  
Maak een samenvatting van de basisstof.  
• Zet in de tabel onder elk type cel de onderdelen waaruit de cel bestaat.  

Tip: begin bij de celkern en werk van binnen naar buiten.  
• Geef daarna aan welke onderdelen nog meer kunnen voorkomen in of om de plantaardige cel.  

Dierlijke cel     Plantaardige cel  

• Wat is de functie van de verschillende korrels?  

Bladgroenkorrels:  

Kleurstofkorrels:  

Zetmeelkorrels:  

INZICHT

Maak de volgende opdrachten in je schrift.

In afbeelding 6 zie je een tekening van een jonge plantencel.  
a Welk nummer geeft de buitenste laag van het cytoplasma aan?  
b Welk nummer geeft aan dat een jonge plantencel is getekend en niet een oude plantencel?  
c Welk nummer geeft het deel aan dat allerlei processen in de cel regelt?  
d Menselijk weefsel is te slap om er flinterdunne plakjes van te snijden voor een preparaat. Menselijk weefsel wordt daarom eerst met paraffine (een soort kaarsvet) behandeld om het steviger te maken. Bij plantaardig weefsel is dat niet nodig. Welk nummer geeft het deel aan waardoor dit bij plantaardig weefsel niet hoeft?

Afb. 6 Een jonge plantencel.

a Door welke korrels krijgt een sperzieboon zijn groene kleur?  
b Aan welke korrels heeft de klaproos zijn rode kleur te danken?  
c Het deel van een oranje peen dat boven de grond uitkomt, wordt groen. Welke verandering in de korrels is hiervan de oorzaak?  
d Tijdens een practicum worden drie preparaten van een aardappelplant gekleurd met een joodoplossing: een preparaat van een aardappelblad, een preparaat van een aardappelbloem en een preparaat van een aardappelknol. Kleuring geeft aan dat er zetmeel in het plantendeel aanwezig is. Welk preparaat wordt niet gekleurd door de joodoplossing?

In het darmkanaal van een koe leven bacteriën. Deze bacteriën kunnen de stof cellulose afbreken. Cellulose komt alleen voor in plantaardige cellen. Als de cellulose niet wordt afgebroken, kan de koe niet genoeg voedingsstoffen opnemen uit de plantencellen.  
Bij onderzoek aan de darmen van een koe worden resten van celwanden gevonden,  
a Zijn die afkomstig van de koe of van haar voedsel? Leg je antwoord uit.  
b Waarom kan een koe niet genoeg voedingsstoffen opnemen als de celwanden niet worden afgebroken?  

(1) Geef de namen van de genummerde delen in afbeelding 5.  
(2) Welke korrels horen bij de genoemde delen van de plant?  
(3) Zet in de tabel onder elk type cel de onderdelen waaruit de cel bestaat.  
(4) Wat is de functie van de verschillende korrels?  
(5) Welke nummer geeft de buitenste laag van het cytoplasma aan in afbeelding 6?  
(6) Waarom is er bij plantaardig weefsel geen behandeling met paraffine nodig?  
(7) Door welke korrels krijgt een sperzieboon zijn groene kleur?  
(8) Aan welke korrels dankt de klaproos zijn rode kleur?  
(9) Welke verandering in korrels veroorzaakt het groen worden van het boven grondse deel van een oranje peen?  
(10) Welk preparaat van de aardappelplant wordt niet gekleurd door joodoplossing?  
(11) Zijn de resten van celwanden in de koe afkomstig van de koe of haar voedsel? Licht toe.  
(12) Waarom kan een koe niet genoeg voedingsstoffen opnemen als de celwanden niet afgebroken worden?  

【8:6†3GTbvj_thema_1 edit.pdf】