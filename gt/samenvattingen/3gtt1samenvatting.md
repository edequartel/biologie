# SAMENVATTING THEMA 1 ORGANEN EN CELLEN

## BASIS 1 ORGANISMEN
### 1.1.1 Je kunt negen levenskenmerken van organismen noemen.

- **Stofwisseling:** alle omzettingen van de ene stof in de andere stof in een organisme.
- **Negen levenskenmerken:**
  - stofwisseling: ademhaling, voeding en uitscheiding  
  - groei en ontwikkeling  
  - reageren op prikkels, waaronder beweging  
  - voortplanting  

### 1.1.2 Je kunt de levensfasen van de mens noemen met de gemiddelde leeftijden en voorbeelden van ontwikkeling geven.

- **De levensfasen van een mens:**
  - baby (0–1½ jaar): groeispurt, leert zitten, reageert op andere mensen  
  - peuter (1½–4 jaar): praten, lopen, torentje bouwen, met een lepel eten  
  - kleuter (4–6 jaar): fietsen, beeldscherm gebruiken, samen spelen  
  - schoolkind (6–12 jaar): lezen, schrijven, rekenen  
  - puber (12–18 jaar): ontwikkeling van secundaire geslachtskenmerken, zoals groeispurt, borsten, baardgroei, schaamhaar, nieuwe gevoelens  
  - adolescent (18–21 jaar): zelfstandig worden  
  - volwassene (21–65 jaar): werken, kinderen krijgen  
  - oudere (65 jaar en ouder): lichamelijke problemen, soms ook geestelijke problemen  

### BEGRIPPEN
- **ademhaling:** opname van zuurstof en afgifte van koolstofdioxide, een van de negen levenskenmerken  
- **beweging:** verplaatsing van het lichaam of delen daarvan, een van de negen levenskenmerken  
- **geestelijke groei en ontwikkeling:** veranderen van de manier van denken, leren en voelen  
- **groei:** groter en zwaarder worden, een van de negen levenskenmerken  
- **levensfase:** periode in het leven van een mens, met eigen kenmerken (baby, peuter, kleuter, schoolkind, puber, adolescent, volwassene, oudere)  
- **levenskenmerk:** verschijnsel dat aangeeft dat iets leeft  
- **lichamelijke groei en ontwikkeling:** veranderen van grootte en vorm van het lichaam  
- **ontwikkeling:** verandering in de bouw van een organisme, een van de negen levenskenmerken  
- **organisme:** levend wezen  
- **reageren op prikkels:** activering van spieren of klieren na een waarneming, een van de negen levenskenmerken  
- **stofwisseling:** omzetting van stoffen in het lichaam van een organisme in andere stoffen, een van de negen levenskenmerken  
- **uitscheiding:** afvoer van afvalstoffen uit het lichaam, een van de negen levenskenmerken  
- **voeding:** opname van energierijke stoffen (eten en drinken), een van de negen levenskenmerken  
- **voortplanting:** nakomelingen krijgen, een van de negen levenskenmerken  

---

## BASIS 2 DE BOUW VAN EEN ORGANISME
### 1.2.1 Je kunt de organisatieniveaus binnen een organisme benoemen en beschrijven.

- **Biologen onderzoeken organismen op verschillende organisatieniveaus.**
  - van groot naar klein: organisme, orgaanstelsel, orgaan, weefsel, cel  
- **Orgaanstelsel:** een groep samenwerkende organen die samen een bepaalde functie hebben.  
  - voorbeelden: ademhalingsstelsel, bloedvatenstelsel, verteringsstelsel  
- **Orgaan:** een deel van een organisme met een of meer functies.  
  - een orgaan bestaat uit weefsels  
- **Weefsel:** een groep cellen met dezelfde bouw en dezelfde functie(s).  
  - voorbeelden: beenweefsel, bindweefsel, spierweefsel, zenuwweefsel  
  - bij veel weefsels zit tussencelstof tussen de cellen  
  - er zijn verschillende soorten tussencelstof  
- **Cel:** alle organismen bestaan uit een of meer cellen.  

### BEGRIPPEN
- **cel:** kleinste bouwsteen van een organisme  
- **orgaan:** deel van het lichaam met een of meer functies  
- **orgaanstelsel:** samenwerkende groep organen, bijv. verteringsstelsel of ademhalingsstelsel  
- **organisatieniveau:** niveau van leven waar biologen naar kijken. Elk organisatieniveau is de bouwsteen voor het volgende niveau, bijvoorbeeld: organen zijn de bouwstenen van orgaanstelsels.  
- **tussencelstof:** vormt samen met cellen een weefsel. Kenmerken van het weefsel hangen af van het type tussencelstof.  
- **weefsel:** groep cellen met dezelfde vorm en functie.  

---

## BASIS 3 CELLEN VAN DIEREN EN PLANTEN
### 1.3.1 Je kunt delen benoemen van dierlijke en plantaardige cellen met hun kenmerken en functies.

- In cellen van planten en dieren komen de volgende delen voor:  
  - **celkern:** regelt alles wat er in de cel gebeurt  
  - **kernmembraan:** dun vlies om de kern  
  - **cytoplasma:** bestaat uit water en opgeloste stoffen  
  - **celmembraan:** een dun vlies om het cytoplasma  

- In cellen van planten kunnen ook de volgende delen voorkomen:  
  - **vacuole(n):** blaasje(s) in het cytoplasma, gevuld met vocht  
    - jonge plantencellen hebben veel kleine vacuolen  
    - oudere plantencellen hebben één grote, centrale vacuole  
  - **korrels:** in het cytoplasma kunnen korrels voorkomen  
    - bladgroenkorrels (groen): hierin vindt fotosynthese plaats  
    - kleurstofkorrels (geel, oranje of rood): geven bloemen en vruchten hun kleur  
    - zetmeelkorrels (kleurloos): hierin is zetmeel opgeslagen  
    - korrels kunnen van de ene soort overgaan in de andere soort  
  - **celwand:** een stevig laagje om de cel heen.  
    - een celwand behoort niet tot de cel, maar is tussencelstof  
  - **intercellulaire ruimten:** holten tussen de celwanden  
    - intercellulaire ruimten zijn gevuld met lucht of water  

### BEGRIPPEN
- **bladgroenkorrel:** hierin vindt fotosynthese plaats; geeft planten hun groene kleur  
- **celkern:** regelt alles wat er in een cel gebeurt  
- **celmembraan:** dun vlies om een cel  
- **celwand:** stevige laag om een plantencel. De celwand is tussencelstof en behoort niet tot de cel  
- **cytoplasma:** stroperige vloeistof van water met opgeloste stoffen  
- **kleurstofkorrel:** geeft bloemen en vruchten hun opvallende kleur (geel, oranje, rood)  
- **vacuole:** blaasje gevuld met vocht in een plantencel  
- **zetmeelkorrel:** hierin slaat de plant zetmeel op  

---

## BASIS 4 CHROMOSOMEN
### 1.4.1 Je kunt de kenmerken van chromosomen beschrijven.

- Chromosomen liggen in de celkern en bestaan uit DNA en eiwit.  
  - DNA bevat de informatie voor erfelijke eigenschappen (bijv. oogkleur of sproeten).  
- Elk soort organisme heeft een vast aantal chromosomen in elke celkern.  
  - Bij de mens: 46 chromosomen (23 paren).  

### BEGRIPPEN
- **chromosoom:** lange keten van DNA en eiwit in de celkern  
- **chromosomenpaar:** chromosomen in tweetallen; bevatten info voor dezelfde erfelijke eigenschappen  
- **DNA:** stof waarin informatie voor erfelijke eigenschappen is opgeslagen  
- **erfelijke eigenschap:** eigenschap van ouders, zoals oogkleur  
- **lichaamscel:** cel waarin chromosomen in paren voorkomen  

---

## BASIS 5 GEWONE CELDELING (MITOSE)
### 1.5.1 Je kunt beschrijven hoe een gewone celdeling (mitose) verloopt.

**Doel:** vorming van nieuwe cellen voor groei, herstel en vervanging.

1. **Kern deelt zich, daarna de cel.**  
2. **Vooraf:** elk chromosoom vormt een kopie van zichzelf (kopiëren).  
3. **Spiraliseren:** DNA rolt op → chromosomen worden zichtbaar.  
4. **Kerndeling:** twee DNA-ketens van elk chromosoom worden gescheiden → twee kernen.  
5. **Celdeling:** cytoplasma splitst → twee dochtercellen ontstaan.  
6. **Plasmagroei:** dochtercellen groeien → even groot als moedercel.  

Elke dochtercel bevat **dezelfde erfelijke informatie** als de moedercel.

### BEGRIPPEN
- **celdeling:** het cytoplasma deelt zich → twee cellen ontstaan  
- **dochtercellen:** nieuwe cellen na celdeling  
- **gewone celdeling / mitose:** uit één moedercel ontstaan twee dochtercellen met hetzelfde aantal chromosomen  
- **kerndeling:** de celkern deelt zich in tweeën  
- **kopiëren:** elk chromosoom maakt een kopie van zichzelf  
- **moedercel:** cel die zich deelt  
- **plasmagroei:** toename van cytoplasma in een dochtercel  
- **spiraliseren:** chromosomen worden korter en dikker doordat ze zich oprollen  

---

## BASIS 6 REDUCTIEDELING (MEIOSE)
### 1.6.1 Je kunt beschrijven hoe een reductiedeling (meiose) verloopt.

**Doel:** vorming van geslachtscellen (eicellen, zaadcellen).  
- Aantal chromosomen halveert.  
- Geslachtscellen hebben 23 chromosomen.  
- Bij bevruchting: eicel + zaadcel = 46 chromosomen.  

### 1.6.2 Verschillen tussen zaadcel en eicel
| Zaadcellen | Eicellen |
|-------------|-----------|
| klein | groot |
| kunnen bewegen (met staart) | kunnen niet bewegen |

### 1.6.3 Geslachtschromosomen
- **Man:** XY  
- **Vrouw:** XX  
- **Zaadcel bepaalt het geslacht:**  
  - X + X → meisje  
  - X + Y → jongen  

### BEGRIPPEN
- **eicel:** vrouwelijke geslachtscel  
- **geslachtscel:** voortplantingscel met één chromosoom van elk paar  
- **geslachtschromosomen:** bepalen het geslacht  
- **meiose / reductiedeling:** halvering van chromosomen bij vorming van geslachtscellen  
- **X-chromosoom:** vrouwelijk  
- **Y-chromosoom:** mannelijk  
- **XX:** meisje  
- **XY:** jongen  
- **zaadcel:** mannelijke geslachtscel  
