# Toets A 5 HAVO thema 1 Stofwisseling in de cel

**Brood bakken**

Evy en haar vriendinnen gaan brood bakken. Om brood te bakken laat je eerst deeg rijzen. Het rijzen van het deeg zorgt ervoor dat het brood een luchtige structuur krijgt.

2p **1** Door welk proces tijdens het rijzen neemt het deeg in omvang toe? En welke producten worden hierbij gevormd?

A door aerobe dissimilatie, waarbij alcohol en koolstofdioxide worden gevormd

B door aerobe dissimilatie, waarbij water en koolstofdioxide worden gevormd

C door anaerobe dissimilatie, waarbij alcohol en koolstofdioxide worden gevormd

D door anaerobe dissimilatie, waarbij water en koolstofdioxide worden gevormd

Evy weegt de ingrediënten voor het maken van het deeg. Na het bakken weegt zij het brood. Het gewicht is met 115 gram afgenomen.

2p **2** Welk proces draagt het meest bij aan deze gewichtsafname?

A de verdamping van water uit het deeg

B de vertering van zetmeel

C de vorming van koolstofdioxide

D het delen van de gistcellen

Als Evy en haar vriendinnen Carine en Veerle op internet informatie zoeken over brood bakken, lezen ze dat je in plaats van gist ook zuurdesem aan het meel kunt toevoegen.

_Recept voor zuurdesem_

_De kweek van zuurdesem neemt een week in beslag, maar als je eenmaal een kweek hebt, kun je hiermee elke dag opnieuw brood bakken zonder gist te gebruiken. Je begint op de eerste dag je kweek van zuurdesem met roggemeel, omdat daar de benodigde wilde gist en bacteriÎn, zoals melkzuurbacteriën, al in aanwezig zijn. Na toevoegen van water zet je dit mengsel een tijdje weg. Na een aantal dagen kun je het zuurdesem dat dan ontstaan is gebruiken om aan je deeg toe te voegen._

Er volgt een gesprek over de verwachting dat het met zuurdesem bereide brood nog smakelijker kan zijn dan het zojuist gebakken brood.

Carine: "Het brood zal niet rijzen want er is alleen melkzuurgisting en daarbij ontstaat geen koolstofdioxide."

Evy: "Door bacteriën in het zuurdesem zal er melkzuur ontstaan en zal het brood iets zurig smaken."

Veerle: "Doordat er meer soorten micro-organismen in het zuurdesem zitten, zullen er ook andere stoffen ontstaan bij het rijzen van het deeg."

2p **3** Noteer voor elk van de drie meisjes of ze een juiste of een onjuiste uitspraak doen.

_De oma van Evy volgt vanwege haar hoge bloeddruk een zoutarm dieet. Evy vraagt zich af of het zoutgehalte het rijzen van het deeg beÔnvloedt. De meisjes voeren een experiment uit om dit te onderzoeken. Ze bereiden een deeg van tarweroggemeel, gist en water. Ze delen dit deeg in vier gelijke stukken en voegen aan elk deel een andere hoeveelheid zout toe. Na een halfuur meten ze hoeveel het deeg is gerezen. Ze presenteren hun resultaten in een tabel (afbeelding 1)._

x-as;y-as

0;5

1;7,5

2;7

3;5,5

**Afb. 1**

2p **4** ? Noteer een grootheid met bijbehorende eenheid die gebruikt kan worden voor de _x_-as.

? Noteer een grootheid met bijbehorende eenheid die gebruikt kan worden voor de _y_-as.

Eiwit verbranden

Een eiwitmolecuul in een spier wordt afgebroken tot aminozuren en daarna verbrand.

1p **7**  **Noteer drie stoffen die hierbij kunnen ontstaan.**

Fotosynthese

1p **10** Voor welke twee deelprocessen gebruiken planten lichtenergie bij de fotosynthese?

Vier leerlingen doen elk een bewering over de opname van stoffen door planten met bladgroen ten behoeve van de koolstofassimilatie.   
 
_- Gijs zegt dat deze planten hiervoor alleen anorganische stoffen opnemen.  
- Ilse zegt dat deze planten hiervoor alleen organische stoffen opnemen.  
- Lineke zegt dat deze planten hiervoor zowel anorganische als organische stoffen opnemen.  
- Tom zegt dat deze planten hiervoor alleen water opnemen._

2p **11** Welke leerling doet een juiste bewering?

A Gijs

B Ilse

C Lineke

D Tom

_Amina en Claudia doen een experiment met waterpest, een waterplantje. Ze weten dat de plantjes zuurstof maken bij de fotosynthese. Ze onderzoeken de invloed van licht op dit proces. Ze plaatsen in een bak met water een trechter op zijn kop, daarin zit een takje met waterpest, op het uiteinde dat bovenwater steekt plaatsen ze een reageerbuis. De reageerbuis en trechter zitten vol met water.
De bak staat voor het raam in de zon. Amina en Claudia zien gasbelletjes uit de plantjes omhoog stijgen. Dit blijken zuurstofbelletjes te zijn._

Bij de proefopstelling gebruiken de meisjes nog een tweede bak: bak 2.

1p **12** Welk verschil moet er zijn met bak 1?

**Eiwit en vet**

Als iemand in hongerstaking gaat, verbrandt hij eerst de vetvoorraden en daarna eiwit uit de spieren.

2p **16** Geef twee redenen om dit een verstandige volgorde van het lichaam te noemen.

**Twee cellen**

2p **17** Noem twee stofwisselingsprocessen die wel in de cellen van waterpest kunnen plaatsvinden, maar niet in de cellen van het wangslijmvlies.

**Lactose-intolerantie**

_Met behulp van het enzym lactase kan lactose (melksuiker) worden verteerd tot de suikers glucose en galactose. Lactose kan in de darm van de mens niet worden opgenomen, glucose en galactose wel.
Kinderen produceren in het algemeen voldoende lactase. Op latere leeftijd komt het voor dat er nauwelijks nog lactase wordt gevormd. Na het drinken van melk blijft dan lactose onverteerd in de darm achter. De bacteriÎn in de darm zetten de lactose om in melkzuur. Het gevolg daarvan is diarree, een van de symptomen van lactose-intolerantie._

2p **18** Tot welke groep van stoffen behoort lactose? En tot welke groep behoort lactase?

A lactose behoort tot de eiwitten, lactase tot de koolhydraten

B lactose behoort tot de koolhydraten, lactase tot de eiwitten

C lactose en lactase behoren tot de eiwitten

D lactose en lactase behoren tot de koolhydraten

**Leven op de waakvlam**

_De winterslaap dient voornamelijk om energie te besparen. Met het schaarse voedsel dat in de winter beschikbaar is, kunnen egels, vleermuizen en andere kleine, warmbloedige dieren hun temperatuur niet op peil houden. Ook zogenoemde koudbloedige dieren, zoals kikkers en adders, besparen energie. Zij graven zich in en zetten hun stofwisseling op een zeer laag pitje. Zelfs als er voldoende voedsel is, kunnen sommige koudbloedige dieren niet actief zijn in de winter._

1p **19** Leg uit waardoor deze dieren niet actief kunnen zijn in de winter, ook al is er voldoende voedsel.

_Egels eten hun buikje rond in het najaar en beginnen na twee dagen vasten aan hun winterslaap. De aangelegde vetvoorraad levert hen genoeg energie tot het voorjaar, wanneer ze slank en gezond ontwaken.
Vet is voor een winterslaper als de egel voordelig, omdat vet isolerend werkt._

2p **20** Leg uit dat een egel die alleen koolhydraten eet, wel een reservevoorraad van vetten kan aanleggen, maar niet van eiwitten.

Energie kan worden opgeslagen in de vorm van een koolhydraat.

1p **21** In de vorm van welk koolhydraat wordt energie in het lichaam van de mens uiteindelijk opgeslagen?